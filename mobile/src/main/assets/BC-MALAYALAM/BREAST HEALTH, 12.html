<!DOCTYPE html>
<html xmlns="http://www.w3.org/1999/xhtml">
<head>

    <title></title>
     <link rel="stylesheet"  type="text/css" href="../css/bbi.common.css">
</head>
<body>

    <div class="align">
        <h2 class="h2" style="text-align:center;">സ്തനാർബുദം<br/>ടാർജെറ്റഡ് തെറാപ്പി (ബയോളജിക്കൽ ഏജന്റുകൾ)</h2>
    </div>

    

    <p class="question">എന്താണ് ടാർജെറ്റഡ് തെറാപ്പി?</p>
    <p style="text-align: justify;">ക്യാൻസറിന്റെ വളർച്ചയും വ്യാപനവും തടയുന്ന ഒരു കൂട്ടം മരുന്നുകളാണ്  ഇവ. ഇവക്യാൻസർ വളരാൻ കാരണമാകുന്ന കോശങ്ങളെ ലക്ഷ്യം വെയ്ക്കുകയും അവയുടെ പ്രവർത്തനത്തിൽ ഇടപെടുകയും ചെയ്യുന്നു. ഏറ്റവും അറിയപ്പെടുന്ന ടാർജെറ്റഡ് തെറാപ്പി ട്രാസ്റ്റുസുമാബ് (ഹെർസെപ്റ്റിൻ) ആണ്.</p>
    <font class="sub">അവലോകനം</font>
    <p style="text-align: justify;">ട്രാസ്റ്റുസുമാബ് (ഹെർസെപ്റ്റിൻ) മോണോക്ലോണൽ ആന്റിബോഡികൾ എന്ന് വിളിക്കപ്പെടുന്ന മരുന്നുകളുടെ വിഭാഗത്തിൽ പെടുന്നതാണ്. ഇത് ഒരു ടാർജെറ്റഡ് തെറാപ്പിയാണ് (ബയോളജിക്കൽ തെറാപ്പി എന്നും വിളിക്കുന്നു). ടാർജെറ്റഡ് തെറാപ്പികൾ ക്യാൻസറിന്റെ വളർച്ചയും വ്യാപനവും തടയും. അവ ക്യാൻസർ വളരാൻ കാരണമാകുന്ന കോശങ്ങളെ ലക്ഷ്യം വെയ്ക്കുകയും അവയുടെ പ്രവർത്തനത്തിൽ ഇടപെടുകയും ചെയ്യുന്നു. ട്രാസ്റ്റുസുമാബ് എന്നത് ഒരു ജെനെറിക് (ബ്രാൻഡഡ് അല്ലാത്തത്) മരുന്നിന്റെ പേരാണ്. ഇതിന്റെ നിലവിലുള്ള ബ്രാൻഡ് നാമം ഹെർസെപ്റ്റിൻ എന്നാണ്.&nbsp;</p>
    <p class="question">ട്രാസ്റ്റുസുമാബ് എങ്ങനെയാണ് പ്രവർത്തിക്കുന്നത്? </p>
    <p style="text-align: justify;">ചില സ്തനാർബുദ കോശങ്ങൾക്ക് അവയുടെ പ്രതലത്തിൽ സാധാരണ തോതിൽ കവിഞ്ഞ് (ഓവർ എക്‌സ്പ്രഷൻ എന്ന് അറിയപ്പെടുന്നു) എച്ച്ഇആർ2 എന്ന് വിളിക്കപ്പെടുന്ന (ഹ്യൂമൻ എപ്പിഡെമൽ ഗ്രോത്ത് ഫാക്ടർ റെസെപ്റ്റർ 2) പ്രോട്ടീൻ ഉണ്ടായിരിക്കും. പടർന്ന് പിടിക്കുന്ന 15-20% സ്തനാർബുദങ്ങളിലും (സ്തനാർബുദം ശരീരത്തിന്റെ മറ്റ് ഭാഗങ്ങളിലേക്കും വ്യാപിച്ചേക്കാം) ഇതുണ്ട്. ഇതിനെ എച്ച്ഇആർ2 പോസിറ്റീവ് എന്ന് വിളിക്കുന്നു.</p>
    <p style="text-align: justify;">ട്രാസ്റ്റുസുമാബ് എച്ച്ഇആർ 2 പ്രോട്ടീനുമായി (റെസെപ്റ്റർ എന്നും അറിയപ്പെടുന്നു) ചേർന്നാണ് പ്രവർത്തിക്കുന്നത്. അതുകൊണ്ട്, ക്യാൻസർ കോശങ്ങൾ കൂടുതലായി വളരില്ല. ഇത് ശരീരത്തിന്റെ പ്രതിരോധ സംവിധാനം സ്തനാർബുദ കോശങ്ങളെ നശിപ്പിക്കുന്നതിനും സഹായിക്കും.&nbsp;</p>
    <p class="question">എപ്പോഴാണ് ട്രാസ്റ്റുസുമാബ് നിർദ്ദേശിക്കപ്പെടുന്നത്? </p>
    <p style="text-align: justify;">എച്ച്ഇആർ 2 പോസിറ്റീവ് സ്തനാർബുദം ഉള്ള ആളുകൾക്ക് മാത്രമേ ട്രാസ്റ്റുസുമാബ് കഴിക്കുന്നതുകൊണ്ട് ഗുണം ലഭിക്കുകയുള്ളൂ. ക്യാൻസർ എച്ച്ഇആർ 2 നെഗറ്റീവ് ആണെങ്കിൽ ട്രാസ്റ്റുസുമാബ് ഗുണകരമാകില്ല.</p>
    <p style="text-align: justify;">ഇത് സാധാരണമായി സർജറിയെ തുടർന്ന് കീമോതെറാപ്പിക്കൊപ്പമോ ശേഷമോ ആണ് നൽകുന്നത്. സ്തനാർബുദം മടങ്ങിവരാതിരിക്കാനോ അല്ലെങ്കിൽ ശരീരത്തിന്റെ മറ്റു ഭാഗങ്ങളിലേക്ക് വ്യാപിക്കുന്ന സാഹചര്യം കുറക്കാനോ വേണ്ടിയാണ് ഇത് ചെയ്യുന്നത്. ഇത്അഡ്ജുവന്റ് തെറാപ്പി എന്ന് അറിയപ്പെടുന്നു.</p>
    <p style="text-align: justify;">ട്രാസ്റ്റുസുമാബ് കീമോതെറാപ്പി ചെയ്യാതെ നൽകുകയില്ല. കാരണം ഇങ്ങനെയാണ് രണ്ടു ചികിത്സകളും ക്ലിനിക്കൽ ട്രയലുകളിൽ പഠനവിധേയമാക്കുന്നത്.</p>
    <p style="text-align: justify;">നിർദ്ദേശിച്ചിരിക്കുന്ന റേഡിയോ തെറാപ്പി, ഹോർമോൺ തെറാപ്പി പോലുള്ള മറ്റ് ചികിത്സകൾക്കൊപ്പവും ഇത് ചെയ്യാവുന്നതാണ്.</p>
    <p style="text-align: justify;">ചില സമയത്ത് കീമോതെറാപ്പിയും ട്രാസ്റ്റുസുമാബും സർജറിക്ക് മുമ്പായി നൽകും. ഇത് നിയോ-അഡ്ജുവന്റ് അല്ലെങ്കിൽ പ്രൈമറിതെറാപ്പി എന്നാണ് അറിയപ്പെടുന്നത്. ഉദാഹരണമായി. ശരീരത്തിന്റെ മറ്റു ഭാഗങ്ങളിലേക്ക് വ്യാപിക്കുന്നതിനുള്ള സാധ്യത തടയുന്നതിന് വേഗത്തിൽ വളരുന്ന ക്യാൻസറിന്റെ വേഗത കുറയ്ക്കാനായി അവ ഉപയോഗിക്കും. അല്ലെങ്കിൽ സർജറിക്ക് മുമ്പായി വലിയ സ്തനാർബുദം ചുരുങ്ങുന്നതിന് സഹായിക്കാനായി ഉപയോഗിക്കും.</p>
    <p style="text-align: justify;">ഓരോ ചികിത്സയും നിർദ്ദേശിക്കുന്നതിനുള്ള കാരണങ്ങൾ, അത് എപ്പോൾ നൽകണം എന്നിവ സംബന്ധിച്ച് സ്‌പെഷ്യലിസ്റ്റ് ടീമിന് വിശദീകരണം നൽകാനാവും.</p>
    <p style="text-align: justify;">നെഞ്ച്/സ്തന ഭാഗങ്ങളിൽ  (ലോക്കൽ റീകറൻസ് എന്ന്അറിയപ്പെടുന്നു) അല്ലെങ്കിൽ ചുറ്റുപാടുമുള്ള ഭാഗങ്ങളിൽ (ലോക്കലി അഡ്വാൻസ്ഡ് അല്ലെങ്കിൽ റീജിയണൽ റീകറൻസ് എന്ന് അറിയപ്പെടുന്നു) തിരികെ വരുന്ന സ്തനാർബുദം ചികിത്സിക്കാൻ ട്രാസ്റ്റുസുമാബ് ഉപയോഗിക്കാനാവും.</p>
    <p style="text-align: justify;">ഹൃദയസംബന്ധമായ പ്രശ്‌നങ്ങൾ അല്ലെങ്കിൽ നല്ല രീതിയിൽ നിയന്ത്രിക്കാത്ത ഉയർന്ന രക്തസമ്മർദ്ദം (ഹൈപ്പർടെൻഷൻ) ഉള്ള ആളുകൾക്ക് ഹെർസെപ്റ്റിൻ ശുപാർശ ചെയ്യുകയില്ല. സ്തനാർബുദം എച്ച്ഇആർ2 പോസിറ്റീവ് ആയിരിക്കുകയും ഹൃദയസംബന്ധമായ പ്രശ്‌നങ്ങൾ ഉണ്ടായിരിക്കുകയും ചെയ്താൽ ഹൃദയം എത്ര മികവോടെയാണ് പ്രവർത്തിക്കുന്നത് എന്ന് മനസിലാക്കുന്നതിനായിസ്‌പെഷ്യലിസ്റ്റ്, ടെസ്റ്റുകൾ ക്രമീകരിക്കും.</p>
    <p style="text-align: justify;">ഗർഭകാലത്ത് ട്രാസ്റ്റുസുമാബ് സാധാരണയായി നിർദ്ദേശിക്കാറില്ല. അവസാന ഡോസ് ഉപയോഗിച്ച് ഏഴു മാസത്തിനുള്ളിൽ സ്ത്രീകൾ ഗർഭം ധരിക്കുന്നതും ശുപാർശ ചെയ്യുന്നില്ല. ട്രാസ്റ്റുസുമാബ് ഉപയോഗിക്കുമ്പോഴും അവസാന ഡോസ് ഉപയോഗിച്ച് ഏഴ് മാസത്തിനുള്ളിലും മുലയൂട്ടുന്നതും ശുപാർശ ചെയ്യുന്നില്ല.</p>
    <p class="question">ട്രാസ്റ്റുസുമാബ് തെറാപ്പിയുടെകാലാവധി എത്രയാണ്?</p>
    <p style="text-align: justify;">പ്രൈമറി സ്തനാർബുദത്തിന് ഒരു വർഷത്തേക്ക് ഇത് നൽകണം (ഏകദേശം 18 തവണ).</p>
    <p style="text-align: justify;">സെക്കണ്ടറി സ്തനാർബുദത്തിന് വേണ്ടി ഒരാൾ ട്രാസ്റ്റുസുമാബ് ഉപയോഗിക്കുകയാണെങ്കിൽ ക്യാൻസർ നിയന്ത്രണ വിധേയമാകുന്നിടത്തോളം ഇത് നൽകണം.&nbsp;</p>
    <p class="question">ട്രാസ്റ്റുസുമാബിന്റെ പാർശ്വഫലങ്ങൾ എന്തൊക്കെയാണ്?</p>
    <p style="text-align: justify;">മറ്റ്ഏത്മരുന്നും പോലെ ട്രാസ്റ്റുസുമാബും പാർശ്വഫലങ്ങൾക്ക്കാരണമാകും. ഓരോരുത്തരുംവ്യത്യസ്ഥമായരീതിയിലാണ്മരുന്നുകളോട് പ്രതികരിക്കുക.ചിലആളുകൾക്ക്മറ്റുള്ളവരേക്കാൾകൂടുതൽ പാർശ്വഫലം നേരിടേണ്ടിവരും. പാർശ്വഫലങ്ങൾ പൊതുവെആദ്യത്തെ ഏതാനും ചികിത്സകളിലാണ് കാണപ്പെടുക. ക്രമേണ ഇത് കുറഞ്ഞുവരും.</p>
    <p style="text-align: justify;">രക്തം കട്ടപിടിക്കൽ</p>
    <p style="text-align: justify;">ക്യാൻസറുള്ള ആളുകൾക്ക് ക്യാൻസറും അതിന്റെ ചികിത്സകളും മൂലം രക്തം കട്ടിപിടിക്കുന്ന പ്രശ്‌നം ഉണ്ടാകാനുള്ള സാധ്യത വളരെ ഉയർന്നതാണ്. നിങ്ങളുടെ കാലിൽ എന്തെങ്കിലും വീക്കം, വേദന, ചുവപ്പുനിറം എന്നിവ കാണുകയോ ശ്വസനത്തിൽ ദൈർഘ്യക്കുറവോ നെഞ്ചുവേദനയോ അനുഭവപ്പെടുന്നുവെങ്കിൽ നേരിട്ട് ഡോക്ടറെ അറിയിക്കേണ്ടത് പ്രധാനപ്പെട്ട കാര്യമാണ്.</p>
    <font class="sub">സാധാരണമായ പാർശ്വഫലങ്ങ</font>
    <p style="text-align: justify;">ട്രാസ്റ്റുസുമാബ് സാധാരണമായ പല പാർശ്വഫലങ്ങൾക്കും കാരണമാകും.</p>
    <font class="sub">പനി പോലെയുള്ളരോഗലക്ഷണങ്ങൾ</font>
    <p style="text-align: justify;">പനി, വിറയൽ, ശരീരത്തിലെ ചില ഭാഗങ്ങളിൽ ചെറിയ വേദന എന്നിവ ചികിത്സക്കിടയിലോ ചികിത്സ കഴിഞ്ഞ് അൽപം സമയത്തിന് ശേഷമോ അനുഭവപ്പെടാം. ഇത് ആദ്യ തവണത്തെ ട്രാസ്റ്റുസുമാബ് ചികിത്സയിലാണ് അനുഭവപ്പെടുക. സാധാരണയായിഇത് നീണ്ടുനിൽക്കുകയില്ല. വേദനാസംഹാരികൾ കഴിക്കുന്നത് ഗുണകരമാകും.</p>
    <font class="sub">ഛർദ്ദി (മനം പിരട്ടൽ അനുഭവപ്പെടുക)</font>
    <p style="text-align: justify;">സാധാരണയായി ഇത് ചെറിയ തോതിലുള്ളതും ഏറെക്കാലം നീണ്ടുനിൽക്കാത്തതുമാണ്. ആന്റി-സിക്ക്‌നെസ്സ് മരുന്നുകൾ ഇതിൽനിന്ന് ആശ്വാസം ലഭിക്കാനായി നിർദ്ദേശിക്കാം.</p>
    <font class="sub">അതിസാരം</font>
    <p style="text-align: justify;">ചെറിയ തോതിലുള്ള അതിസാരം സംഭവിക്കാം. ഇതിനെ നിയന്ത്രിക്കാനുള്ള മരുന്നുകൾ സ്‌പെഷ്യലിസ്റ്റ് ടീം നിർദ്ദേശിക്കും.</p>
    <font class="sub">ഹൃദയസംബന്ധമായ പ്രശ്‌നങ്ങ</font>
    <p style="text-align: justify;">സാധാരണമല്ലാത്ത നെഞ്ചിടിപ്പ് പോലുള്ള ചെറിയ ഹൃദയസംബന്ധമായ പ്രശ്‌നങ്ങൾ സംഭവിക്കാനുള്ള സാധ്യതയുണ്ട്. ശ്വാസതടസ്സം, നെഞ്ചിടിപ്പ് പോലുള്ള ലക്ഷണങ്ങൾക്ക് ഇവ കാരണമാകാം. നിങ്ങളുടെ ഹൃദയം എത്രത്തോളം നല്ല അവസ്ഥയിലാണ് പ്രവർത്തിക്കുന്നത് എന്ന് പരിശോധിക്കാനുള്ള ടെസ്റ്റുകൾ, അതായത് ഒരു എക്കോകാർഡിയോഗ്രാം (ഹൃദയത്തിന്റെ അൾട്രാസൗണ്ട്), മൾട്ടിപ്പിൾ-ഗേറ്റഡ് അക്വിസിഷൻ (എംയുജിഎ, സ്‌കാൻ (ചെറിയ അളവിലുള്ള റേഡിയോ ആക്ടീവ്‌വസ്തു ഉപയോഗിച്ചുള്ളഒരു സ്‌കാൻ) എന്നിവ ചികിത്സ ആരംഭിക്കുന്നതിന് മുമ്പ് നടത്തുകയും, ചിലപ്പോൾ ചികിത്സാകാലയളവിൽ ഓരോ മൂന്ന് അല്ലെങ്കിൽ നാലു മാസത്തിൽ ആവർത്തിക്കുകയും ചെയ്യും.</p>
    <p style="text-align: justify;">കീമോതെറാപ്പിക്കൊപ്പം ട്രാസ്റ്റുസുമാബ് നൽകിയാൽ ഹൃദയസംബന്ധമായ പ്രശ്‌നങ്ങൾ ഉണ്ടാകാനുള്ള സാധ്യത കൂടതലാണ്. പ്രത്യേകിച്ച് ആന്ത്രാസൈക്ലിൻസ് എന്ന് പേരുള്ള ഒരു കൂട്ടം മരുന്നുകൾ അല്ലെങ്കിൽ ഇതിനകം ഒരു മരുന്ന് കഴിക്കുന്നുണ്ടെങ്കിൽ. വളരെ ചുരുക്കം ആളുകളിൽ മാത്രമേ ട്രാസ്റ്റുസുമാബ് മൂലംഹൃദയസംബന്ധമായ പ്രശ്‌നങ്ങൾ ഉണ്ടാകുകയുള്ളൂ. ചികിത്സ പൂർത്തിയാകുന്നതോടെ അവ പിൻവലിയുകയും ചെയ്യും. അങ്ങനെ സംഭവിക്കുകയാണെങ്കിൽ അതിന് ചികിത്സ നേടുകയും/ അല്ലെങ്കിൽ താൽക്കാലികമായി കീമോതെറാപ്പി നിർത്തിവെക്കുകയും വേണം. ചിലപ്പോൾ ട്രാസ്റ്റുസുമാബും/അല്ലെങ്കിൽ കീമോതെറാപ്പിയും സ്ഥിരമായി അവസാനിപ്പിക്കേണ്ടി വരാം.</p>
    <p style="text-align: justify;">ഉയർന്ന തോതിൽഹൃദയ, രക്തസമ്മർദ്ദ പ്രശ്‌നങ്ങൾ ഉണ്ടാക്കുന്നുവെങ്കിൽ രോഗി ട്രാസ്റ്റുസുമാബ് ഉപയോഗിക്കേണ്ട എന്ന് നിർദ്ദേശിക്കും.&nbsp;</p>
    <font class="sub">ഗർഭനിരോധനം</font>
    <p style="text-align: justify;">ആർത്തവമുള്ള സ്ത്രീകൾ, അല്ലെങ്കിൽ കീമോതെറാപ്പിയുടെ ഫലമായി ആർത്തവം നിന്നു പോയസ്ത്രീകൾ (അത്താൽക്കാലികമാകാം) ഗർഭധാരണം തടയുന്നതിന് ട്രാസ്റ്റുസുമാബ്  ചികിത്സക്കിടയിൽ കോണ്ടം പോലുള്ള ഗർഭനിരോധന മാർഗ്ഗങ്ങൾ ഉപയോഗിക്കണം. ഇത് തുടർന്ന് കുറഞ്ഞത് ഏഴ് മാസത്തേക്ക് ഉപയോഗിക്കണം. അല്ലെങ്കിൽ ഗർഭം ധരിക്കുന്ന കുഞ്ഞിനെ ദോഷകരമായി ബാധിച്ചേക്കാം.</p>
    <p style="text-align: justify;">&nbsp;</p>
    <br/>
    <br/>
</body>
</html>