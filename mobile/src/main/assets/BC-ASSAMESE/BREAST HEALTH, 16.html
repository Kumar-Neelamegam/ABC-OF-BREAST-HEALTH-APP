<!DOCTYPE html>
<html xmlns="http://www.w3.org/1999/xhtml">
<head>

    <title></title>
     <link rel="stylesheet"  type="text/css" href="../css/bbi.assamese.css">
</head>
<body>

    <div class="align">
        <h2 class="h2" style="text-align:center;">স্তনৰ কর্কট ৰোগ  <br/> বায়স্ফচফেট</h2>
    </div>

    
    <p style="text-align: justify;">প্রাথমিক স্তৰৰ স্তনৰ কর্কট ৰোগ বিস্তাৰিত হোৱাৰ বিপদাশংকা হ্রাস কৰিবলৈ চলোৱা চিকিৎসাৰ অংশ হিচাপে বায়স্ফচফেট ব্যৱহাৰ কৰিব পৰা যায়৷ বায়স্ফচফেট হৈছে এবিধ ঔষধ যাৰ দ্বাৰা হাড়ৰ ক্ষতি মন্হৰ বা ৰোধ কৰা হ্য়৷ আপুনি হ্য়তো বায়স্ফচফেটক হাড় কঠিণ আৰু শক্তিশালী কৰা চিকিৎসাৰ ঔষধ বুলি জানে৷</p>
    <p style="text-align: justify;">এইবোৰক প্রায়ে অষ্টিঅ’পৰচিচ হোৱাৰ বিপদাশংকা থকা বা এই ৰোগৰ দ্বাৰা আক্রান্ত ব্যক্তিৰ চিকিৎসাৰ কাৰণে ব্যৱহাৰ কৰা হ্য়৷ স্তনৰ কিছুমান চিকিৎসাৰ কাৰণে আপোনাৰ অষ্টিঅ’পৰচিচ হোৱাৰ বা হাড় ভঙাৰ সম্ভাৱনা বৃদ্ধি হ্য়৷ বায়স্ফচফেটে এই বিপদাশংকা হ্রাস কৰে৷</p>
    <p style="text-align: justify;">বায়স্ফচফেটক হাড়ত হোৱা দ্বিতীয় পর্যায়ৰ স্তনৰ কর্কট ৰোগৰ চিকিৎসাৰ কাৰণে ব্যৱহাৰ কৰা হ্য়৷ ইয়াৰ কাৰণ হৈছে এই বিধ ঔষধে বিদ্যমান হাড়বোৰক শক্তিশালী কৰে আৰু কর্কট ৰোগে কৰা ক্ষতি হ্রাস কৰে৷</p>
    <p style="text-align: justify;">গৱেষণাৰ দ্বাৰা জানিব পৰা গৈছে যে বায়স্ফচফেটৰ সহায়েৰে প্রাথমিক পর্যায়ৰ স্তনৰ কর্কট ৰোগৰ চিকিৎসা প্রদান কৰি থকা ৰজোনিবৃক্তি প্রাপ্ত মহিলাসকলৰ হাড়লৈ আৰু শৰীৰৰ আন অংশবোৰলৈ স্তনৰ কর্কট ৰোগ বিস্তাৰিত হোৱাৰ বিপদাশংকা হ্রাস কৰিব পাৰি৷</p>
    <p style="text-align: justify;">প্রাথমিক পর্যায়ৰ স্তনৰ কর্কট ৰোগৰ কাৰণে বায়স্ফচফেটক কিমান দিন ব্যৱহাৰ কৰা উত্তম হ’ব এই বিষয়ে এতিয়াও জানিব পৰা হোৱা নাই, কিন্তু সম্ভৱত আপুনি কমেও তিনি বছৰ এই ঔষধৰ চিকিৎসা গ্রহণ কৰিব লাগিব৷</p>
    <p style="text-align: justify;">আন সকলো ঔষধৰ দৰে বায়স্ফচফেটৰো পার্শ্বপ্রতিক্রিয়া আছে৷ আপুনি কি ঔষধ গ্রহণ কৰে ইয়াৰ ওপৰত ভিক্তি কৰি এইবোৰ ভিন্ন হ’ব পাৰে আৰু আপোনাৰ চিকিৎসা দলে ইয়াৰ ব্যাখ্যা আগবঢ়াব৷ ইয়াৰ দুটা বিৰল ধৰণৰ পার্শ্বপ্রতিক্রিয়া হৈছে বৃক্কৰ কর্মক প্রভাৱিত কৰা আৰু দাঁতৰ পাৰিৰ অষ্টিঅ’পৰচিচ হোৱা (যেতিয়া দাঁতৰ পাৰিৰ হাড়ৰ মৃত্যু হ্য়)৷

.</p>

<br/>
    <br/>

</body>
</html>