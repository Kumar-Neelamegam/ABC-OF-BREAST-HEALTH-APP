<!DOCTYPE html>
<html xmlns="http://www.w3.org/1999/xhtml">
<head>

    <title></title>
     <link rel="stylesheet"  type="text/css" href="../css/bbi.assamese.css">
</head>
<body>


    <div class="align">
        <h2 class="h2" style="text-align:center;">স্তনৰ কৰ্কট ৰোগ  <br/> গাভৰু মহিলা</h2>
    </div>
 
    <p style="text-align: justify;">পশ্চিমীয়া বিশ্ব য’ত ৬০ বছৰ বয়সৰ পিছত স্তনৰ কৰ্কট হোৱাটো সৰ্ব-সাধাৰণ ঘটনা, তাৰ বিপৰীতে ভাৰতত সৰ্বাধিক স্তনৰ কৰ্কট ৰোগ ধৰা পৰিছে ২৫-৫০ বছৰ বয়সৰ মাজৰ মহিলাসকলৰ মাজত, অৰ্থাৎ দুটা দশক আগতেই ! স্তনৰ কৰ্কট ৰোগ ধৰা পৰা  ভাৰতৰ কম বয়সীয়া গাভৰু মহিলাৰ সঠিক সংখ্যাৰ নিখুঁত পৰিসংখ্যা অৱশ্যে আমাৰ হাতত নাই।.</p>
    <p style="text-align: justify;">গাভৰু অৱস্থাতে স্তনৰ কৰ্কট ৰোগ ধৰা পৰা ঘটনাটো একোটা প্ৰচণ্ড আঘাত আৰু ভীষণ যন্ত্ৰণাদায়ক অভিজ্ঞতা হ’ব পাৰে।স্তনৰ কৰ্কট ৰোগ সাধাৰণতে বয়সীয়াল মহিলাৰ ক্ষেত্ৰতহে হয় বুলি সৰ্বসাধাৰণৰ মাজত থকা ধাৰণাৰ বাবে ডেকাকালতো যে কেতিয়াবা কৰ্কট ৰোগ হ’ব পাৰে সেই কথা গাভৰু সকলৰ মনলৈ কেতিয়াও নাহিবও পাৰে।</p>
    <p style="text-align: justify;">তেনে মহিলাসকলক কেইবাটাও আবেগে একেলগে আগুৰি ধৰে। কাৰোবাক পৰীক্ষা কৰাবলৈ নিয়াটোও বৰ কষ্টকৰ হৈ যাব পাৰে আৰু প্ৰায়ভাগ সময়তে অধিকাংশ মহিলাই তেওঁৰ ৰোগটো সঁচাকৈয়ে হৈছেনে বুলিও প্ৰশ্ন কৰে। কৰ্কট ৰোগ ধৰা পৰা গাভৰু মহিলাসকলে ব্যাকুল হৈ পৰা, খং উঠা আৰু ভয়ভীত হৈ থকা আদিৰ দৰে এলানি জটিল আবেগিক সমস্যাৰ উদ্ভৱ হোৱ বুলিও সাধাৰণতে জনায়। এইবোৰ সকলো সাধাৰণ আৰু স্বাভাৱিক আৱেগ। চিকিৎসাৰ বিভিন্ন  পৰ্য্যায়ত প্ৰত্যেকগৰাকীয়ে প্বথক ধৰণেৰে প্ৰতিক্ৰিয়া দেখুবায়, কোনোবাই  কেইটামান সমস্যা অনুভৱ কৰিব পাৰে আৰু কোনোবাই গোটেইকেইটাতে আক্ৰান্ত হ’ব পাৰে। স্তনৰ কৰ্কট ৰোগত আক্ৰান্ত গাভৰু মহিলাই মুখামুখী হোৱা সমস্যাবোৰ বয়সীয়াল মহিলাসকলে লাভ কৰা সমস্যাবোৰতকৈ বহু বেছি ।.</p>
    <div class="align">

        <p class="h2">পৰামৰ্শ প্ৰদানৰ প্ৰয়োজনীয়তা</p>
    </div>
    <p style="text-align: justify;">কৰ্কট ৰোগে কেৱল শৰীৰটোকেই প্ৰভাৱিত নকৰে। ই মন, শৰীৰ আৰু আত্মাকো প্ৰভাৱিত কৰে। সেইবাবে কেৱল শৰীৰৰ চিকিৎসা কৰিলে কৰ্কট ৰোগৰ চিকিৎসা সম্পূৰ্ণ নহয়। কৰ্কট ৰোগ হোৱা বুলি পৰীক্ষাত চিনাক্ত হোৱাৰ পিচতেই ই এসোপা সমস্যা জাপি দিয়ে, বিশেষকৈ কম বয়সীয়া মহিলাসকলৰ ক্ষেত্ৰত। ৰোগ চিনাক্ত হোৱাৰ পিছত আৰু চিকিৎসা আৰম্ভ হোৱাৰ পিছত প্ৰায়ভাগ মহিলাৰ ক্ষেত্ৰত একেলগে শাৰীৰিক, বিত্তীয় আৰু আৱেগিক কষ্টই ধৰা দিয়ে। সেইবাবেই স্তনৰ কৰ্কট ৰোগীৰ যত্নৰ ক্ষেত্ৰত পৰামৰ্শ প্ৰদানৰ ব্যৱস্থা অতিশয় গুৰুত্বপূৰ্ণ, যাৰ দ্বাৰা ৰোগী আৰু তেওঁলোকৰ আত্মীয়সকলে ৰোগৰ বিষয়ে ভালকৈ জানিব পাৰে, মানসিক ভাৱে ভালকৈ সাজু হ’ব পাৰে, আৰু তাতোকৈ গুৰুত্বপূৰ্ণ কথা এই যে তেওঁলোকে তেওঁলোকৰ চিকিৎসা প্ৰক্ৰিয়াৰ প্ৰতিটো খোজত যাতে অধিক সুস্থিৰ অনুভৱ কৰিব পাৰে।   </p>
    <p style="text-align: justify;">পৰামৰ্শ প্ৰদান কাৰ্য্ত ৰোগ বিশেষজ্ঞৰ দ্বাৰা একোটা সংৱেদনশীল আৰু উৎসাহ প্ৰদানকাৰী পৰিৱেশত ৰোগ পৰীক্ষন আৰু বিভিন্ন চিকিৎসা ব্যবস্থাৰ বিকল্প উপায় সমূহৰ বিষয়ে আলোচনা কৰা হয়। সমানভাৱে, স্তনৰ কৰ্কট ৰোগৰ দ্বাৰা আক্ৰান্ত ৰোগী আৰু তেওঁলোকৰ আত্মীয়ৰ ব্যক্তিগত প্ৰয়োজনীয়তা সমূহৰ যত্ন লোৱাৰ বাবেও পৰামৰ্শ প্ৰদানৰ সময়ত যথেষ্ট পৰিমাণে মনোবৈজ্ঞানিক আৰু আবেগিক সহযোগিতা আগবঢ়োৱা হয়।</p>
    <p style="text-align: justify;">স্তনৰ কৰ্কট ৰোগত আক্ৰান্ত এগৰাকী কম বয়সীয়া মহিলাৰ মনত নিশ্চিতভাৱে বহুতো প্ৰশ্ন থাকে আৰু সেইবোৰৰ যথাযথ ভাৱে উত্তৰ দিয়াটো অতিশয় জৰুৰী।</p>
    <p style="text-align: justify;">“কৰ্কট” বোলা ৰোগটো ধৰা পৰাৰ পিছৰ পৰা সমস্ত চিকিৎসা কৰা সময়খিনি আৰু তাৰ পিছৰ পৰ্যায়ত লাভ কৰা দুৰ্দশাবোৰৰ মাজেৰে বাচি থকা ব্যক্তিগৰাকীয়ে বহুতো কঠিন পৰিস্থিতিৰ মুখামুখী হ’ব লগা হয়। এই কৰ্কট ৰোগৰ বিৰুদ্ধে যুদ্ধ কৰি তাৰ ওপৰত বিজয় সাব্যস্ত কৰিবলৈ হ’লে সাহস, দৃঢ়তা আৰু ধৈৰ্য্যৰ দৰে ‘অন্তৰ্নিহিত শক্তি’ বৰ্তাই ৰখাটো অতিকৈ গুৰুত্বপূৰ্ণ। .</p>
     
	<p class="question">কোনো ভুক্তভোগীয়ে বিশেষজ্ঞ জনক সুধিব বিচৰা সম্ভাৱ্য প্ৰশ্নসমূহ কি কি হ’ব পাৰে?</p>
	
	
    <p style="text-align: justify;">চিকিৎসাৰ বিভিন্ন বিকল্প সমূহৰ সম্পৰ্কে বিশেষজ্ঞ জনক কোনো প্ৰশ্ন সুধিব লগা থাকিলে সংকোচ নকৰাকৈ সুধিব লাগে। সেই প্ৰশ্নবোৰ হ’ব পাৰে</p>
    <p style="color:#c7007f">এই চিকিৎসা ব্যৱস্থাটো মোৰ বাবে কিয় উত্তম ?</p>
    <p style="color:#c7007f">অন্য বিকল্প কিবা আছেনে?</p>
    <p style="color:#c7007f">সম্ভাৱ্য পাৰ্শ্বক্ৰিয়া কি কি? </p>
    <p style="color:#c7007f">হ্ৰস্বম্যাদী আৰু দীৰ্ঘম্যাদী কোনো ধৰণৰ জটিলতা আছেনে?</p>
    <p style="color:#c7007f">এই চিকিৎসা ব্যৱস্থাবোৰে দৈনন্দিন জীৱনত কিদৰে প্ৰভাৱ পেলাব?</p>
    <p>এনেধৰণৰ প্ৰশ্নবোৰৰ উত্তৰ সহজতে বুজি পোৱা ধৰণৰ সহজ ভাষাত কোনো খৰখেদা নকৰাকৈ সুস্থিৰভাৱে বুজাই দিয়াটো বিশেষজ্ঞজনৰ দায়িত্ব।</p>
	
    <p class="h2">ৰোগ নিৰ্ণয় প্ৰক্ৰিয়াৰ সৈতে মোকাবিলা</p>
	
	
    <p class="sub1">অন্য মানুহৰ সৈতে কথা বতৰা পাতোতে</p>
	
    <p>কৰ্কট ৰোগ ধৰা পৰা কথাটো মানুহক জনোৱাটো বৰ কঠিন কাম হ’ব পাৰে। আৰম্ভণীতে এই বিষয়ে কোৱাটো কঠিন হয় যদিও কোনোবা এজনে বিষয়টো তুলি ধৰাৰ পিছত ওচৰে-পাজৰে থকা অন্য ব্যক্তিসকলে সহায়-সহযোগিতা আগবঢ়ালে এই কাম উজু হয়। যদিহে নতুনকৈ স্তনৰ কৰ্কট ৰোগ নিৰ্ণয় হোৱা ৰোগীৰ ল’ৰা-ছোৱালী থাকে, তেন্তে সেই সন্তান কেইটাক কি কোৱা যাব সেইটো সিদ্ধান্ত গ্ৰহণ কৰাটো আন এটা কঠিন প্ৰত্যাহ্বান হ’ব পাৰে। ল’ৰা-ছোৱালী কেইটাই অতি বেয়া পৰিস্থিতিটো কল্পনা কৰি ল’ব পাৰে, সেইবাবে তেওঁলোকক সান্ত্বনা আৰু ভৰসা দিলেও প্ৰকৃত ছবিখন তুলি ধৰাটো গৰুত্বপূৰ্ণ। ল’ৰা-ছোৱালীক কথাটো কোৱাৰ কোনো সঠিক ৰাস্তা নাই। ই নিৰ্ভৰ কৰে তেওঁলোকৰ বয়স আৰু পৰিয়ালৰ পৰিস্থিতিৰ ওপৰত।</p>
    <font class="sub">মানসিক চাপ </font>
    <p>চাপ নিয়ন্ত্ৰণ কৰাৰ বাবে অভ্যাস কৰিব পৰা বিভিন্ন ধৰণৰ কৌশল আছে যিবোৰ প্ৰশিক্ষন প্ৰাপ্ত পৰামৰ্শদাতাৰ দ্বাৰা পৰামৰ্শিত হোৱা উচিত। চাপৰ পৰা সকাহ পাব পৰা কৌশল যেনে ধ্যান, নিয়মিত শৰীৰ চৰ্চা ইত্যাদিয়ে চাপৰ মাত্ৰা হ্ৰাস কৰাত সহায় কৰে।</p>
    <font class="sub">গৰ্ভাৱস্থাৰ সময়ত স্তনৰ কৰ্কট ৰোগ নিৰ্ণয় </font>
    <p>কিছুমান মহিলাৰ স্তনৰ কৰ্কট ৰোগ গৰ্ভাৱস্থাৰ সময়ত অথবা ঠিক সন্তান জন্ম দিয়াৰ পিচত ধৰা পৰে- আটাইতকৈ আনন্দৰ সময়খিনি আটাইতকৈ দুখজনক হৈ পৰে।এনে কোনো নিৰ্ণায়ক প্ৰমাণ নাই যে গৰ্ভাৱস্থাৰ সময়ৰ স্তনৰ কৰ্কট ৰোগ অন্য সময়ত ধৰা পৰা স্তনৰ কৰ্কটতকৈ অধিক আক্ৰমনাত্মক। অৱশ্যে এই সময়ত স্তনত কৰ্কট ৰোগৰ পৰীক্ষা কৰাত অসুবিধা হোৱাৰ বাবেও কিছুমান মহিলাৰ ৰোগ ধৰা পেলাওঁতে পলম হ’ব পাৰে। ৰোগ ধৰা পৰিলে গৰ্ভৱতী মহিলাক দিব লগা চিকিৎসাখিনি মহিলাগৰাকীৰ স্তনৰ কৰ্কট ৰোগৰ পৰ্য্যায় আৰু তেওঁৰ গৰ্ভাৱস্থাৰ ওপৰত নিৰ্ভৰ কৰিব।এই ক্ষেত্ৰত চিকিৎসা প্ৰদানকাৰী দলটোৱে মহিলাগৰাকীক চোৱা-চিতা কৰা প্ৰসূতিৱিদ জনৰ সৈতে যোগাযোগ ৰক্ষা কৰাটো প্ৰয়োজনীয়।বেছিভাগ স্তনৰ কৰ্কট ৰোগৰ চিকিৎসা গৰ্ভাৱস্থাতো প্ৰদান কৰিব পাৰি।কিছুমান পৰিস্থিতিত গৰ্ভধাৰণ আঁতৰ কৰিবলগীয়াও হ’ব পাৰে। </p>
    <p class="question">মই আকৌ গৰ্ভধাৰণ কৰিব পাৰিম নে?  </p>
    <font class="sub">উৰ্বৰতা সমস্যা </font>
    <p>স্তনৰ কৰ্কট ৰোগৰ চিকিৎসাৰ সময়ত প্ৰদান কৰা কিছুমান চিকিৎসা ব্যৱস্থাই সন্তান জন্ম দিব পৰা উৰ্বৰতা ক্ষমতাৰ ক্ষেত্ৰত প্ৰভাৱ পেলাব পাৰে। অলপতে এই ৰোগ নিৰ্ণিত হোৱা মহিলাই উৰ্বৰতা সমস্যাৰ বিষয়ে তেওঁলোকৰ চিকিৎসকৰ আগত কোনো কথা নুলিয়াবও পাৰে,কাৰণ এই ৰোগ নিৰ্ণয় হোৱাৰে পৰা তেওঁলোক কাতৰ হৈ থাকিব পাৰে , অথবা তেওঁলোক এই বিষয়ে জ্ঞাত নহ’ব পাৰে যে কৰ্কট ৰোগৰ চিকিৎসাই মহিলাৰ উৰ্বৰতা নাশ কৰিব পাৰে অথবা তেওঁলোকে সন্তান নিবিচাৰিবও পাৰে। যদি কোনোবাই পৰিয়াল পৰিকল্পনা আৰম্ভ কৰা নাই অথবা সম্পূৰ্ণ কৰা নাই, নিজৰ উৰ্বৰতা ক্ষমতা বচাই ৰখাটো তেওঁৰ বাবে প্ৰাধান্য হ’ব পাৰে আৰু এনে পৰিস্থিতিত এই বিষয়ে ৰোগী আৰু তেওঁৰ স্বামীৰ সৈতে আলোচনা কৰা আৰু স্তনৰ কৰ্কট ৰোগৰ চিকিৎসা আৰম্ভ কৰাৰ আগতে মহিলা গৰাকী কোনো প্ৰসূতিৱিদৰ ওচৰলৈ পঠিওৱাটো সেই ৰোগী গৰাকীক চিকিৎসা কৰাত নিয়োজিত চিকিৎসক সকলৰ দায়িত্ব।</p>
    <p>উৰ্বৰতা চিকিৎসা ব্যৱস্থাত ভ্ৰুণৰ বৃদ্ধি স্থৱিৰ কৰা অথবা কিছুমান পৰিস্থিতিত স্তনৰ কৰ্কট ৰোগ নিৰাময় চিকিৎসা সম্পূৰ্ণ কৰাৰ পিছত কণীবোৰ ভৱিষ্যতে ব্যৱহাৰ কৰিব পৰাকৈ সংৰক্ষণ কৰাৰো সম্ভাৱনীয়তা থাকিব পাৰে।</p>
    <p> এজন সাধৰণ গাইড হিচাপে, চিকিৎসা সম্পন্ন হোৱাৰ পিছতো গৰ্ভাধাৰণ কৰাৰ আগত দুই বা তিনি বছৰলৈ অপেক্ষা কৰিবলৈ পৰামৰ্শ দিয়া হয়। এইয়া কৰাৰ কাৰণ হৈছে শৰীৰৰ সময়খিনি পুনৰোদ্ধাৰ কৰিবলৈ আৰু লগতে পৰীক্ষাত ৰোগ ধৰা পৰাৰ পিছৰ প্ৰথম দুই-তিনি বছৰৰ ভিতৰত কৰ্কট ৰোগ পুনৰ ঘূৰি হোৱাৰ সম্ভাৱনা সৰ্বাধিক। এই দীঘলীয়া সময়লৈ ৰৈ থকাটো সকলোৰে বাবে উপযুক্ত নহ’ব পাৰে। সেইবাবে ব্যক্তি অনুসাৰে উপদেশ ভিন ভিন হয় আৰু স্তনৰ কৰ্কট ৰোগ নিৰ্ণিত হ’লে পৰিয়াল পৰিকল্পনা কৰাৰ আগতে বিশেষজ্ঞৰ পৰামৰ্শ লোৱাটো জৰুৰী।</p>
    <font class="sub">গৰ্ভপ্ৰতিৰোধক </font>
    <p>গৰ্ভ প্ৰতিৰোধক ঔষধ ব্যৱহাৰ কৰাৰ আগত বিবেচনা কৰি লোৱাটো গুৰুত্বপূৰ্ণ। পিলৰ দৰে হৰ্মনজাতীয় গৰ্ভ প্ৰতিৰোধক ঔষধ স্তনৰ কৰ্কট ৰোগ থকা মহিলাসকলক খাবলৈ দিয়া নহয় কাৰণ গৰ্ভ প্ৰতিৰোধক পিলত থকা হৰ্মনে স্তনৰ কৰ্কট পুনৰ জাগ্ৰত কৰিব পাৰে। এনে ক্ষেত্ৰত নিৰোধৰ দৰে গৰ্ভধাৰণত বাধা প্ৰদানকাৰী পদ্ধতি প্ৰয়োগ কৰাটো উত্তম বিকল্প হ’ব।</p>
    <font class="sub">শৰীৰৰ অবয়ৱ </font>
    <p>স্তনৰ কৰ্কট ৰোগৰ চিকিৎসাই কেতিয়াবা শৰীৰৰ অবয়ৱ সলাই পেলাব পাৰে। লেখতল’বলগীয়াকৈ আত্মবিশ্বাস হ্ৰাস কৰে আৰু বিশেষকৈ ঘৰৰ বাহিৰলৈ অন্য মানুহৰ মাজলৈ যাবলগা হ’লে মানুহ গৰাকী খুবেই আত্ম সচেতন হৈ যাব পাৰে। আনকি কাপোৰৰ দোকানত থকা কাপোৰ সলোৱা স্থান আৰু চুইমিং পুল ব্যৱহাৰ  কৰাৰ দৰে সাধাৰণ কথাবোৰো সমস্যা হৈ যাব পাৰে। এই কঠিন সময়ত উপদেশ প্ৰদান কৰিবলৈ আৰু সহায় কৰিবলৈ পৰামৰ্শ প্ৰদান কাৰ্য্য অতিশয় জৰুৰী।</p>
    <font class="sub">ৰজোনিবৃত্তিৰ পাৰ্শ্বক্ৰিয়া </font>
    <p>স্তনৰ কৰ্কট ৰোগৰ চিকিৎসা কিছুমানে সাধাৰণতে ৰজোনিবৃত্তিৰ সৈতে জড়িত পাৰ্শ্বক্ৰিয়া ঘটায়। কেমোথেৰাপি আৰু অন্য বহু হৰমনজাতীয় ঔষধবিলাকে জীৱনৰ মানদণ্ডক প্ৰভাৱিত কৰে। মুখ খন ৰঙা পৰা, চুলি সৰা, ৰাতি ঘাম ওলোৱা, যোনিদ্বাৰ শুষ্ক হৈ যোৱা, ভাগৰ লগা, মনোযোগ দুৰ্বল হোৱা আৰু সঘনে মেজাজ সলনি হোৱাৰ দৰে কিছুমান লক্ষণ সমূহৰো অভিজ্ঞতা হ’ব পাৰে। মহিলা এগৰাকীয়ে যিদৰে অনুভৱ কৰিব সেইদৰেই তাৰ উল্লেখনীয় প্ৰভাব পৰিব। গতিকে বিশেষজ্ঞক অৱগত কৰাটো জৰুৰী আৰু আৰম্ভণীতেই স্ত্ৰীৰোগ বিশেষজ্ঞৰ সহায় ল’লে তাৰে কিছুমান সমস্যাৰ পৰা পৰিত্ৰাণ পাব পাৰি।</p>
    <font class="sub">চুলি সৰা </font>
    <p>চুলি সৰাটো স্তনৰ কৰ্কট ৰোগৰ চিকিৎসাৰ আটাইতকৈ পীড়াদায়ক পাৰ্শ্বক্ৰিয়া হ’ব পাৰে। এই সমস্যাৰ ক্ষেত্ৰত উচিত উপদেশ প্ৰদান কৰিলে আৰু চিকিৎসা আৰম্ভ কৰাৰ আগতে উইগ্ ফিটিং কৰাই দিলে উল্লেখযোগ্যভাৱে ৰোগীৰ আত্ম বিশ্বাস পুনৰ বঢ়াই তুলিব পাৰি।কিছুমান মহিলাই চিকিৎসা আৰম্ভ কৰাৰ আগতে তিৰুপতিলৈ গৈ মুণ্ডন কৰাই লোৱাটো পচন্দ কৰে। মোৰ এগৰাকী ৰোগীয়ে মোক কৈছিল যে তেওঁ “তপা আৰু ধুনীয়া”, মই ক’বলৈ বাধ্য যে এগৰাকী ২৩ বছৰীয়া যুৱতীয়ে এনেধৰণেৰে কথা কৈ কৌতুক কৰিব পৰাটো সঁচাকৈয়ে বৰ ভাল  ৰসবোধ- আৰু এইবোৰ সকলো ভাল পৰামৰ্শ প্ৰদানৰ প্ৰভাৱ আৰু ফলাফল যিয়ে যুদ্ধখন আধাতে জিকাৰ বাবে মনটোক গঢ়ি তোলে।</p>
    <font class="sub">স্তনৰ পুনৰ সংস্থাপন </font>
    <p>স্তনৰ কৰ্কট ৰোগৰ শল্য চিকিৎসাই  স্তনটোৰ আকৃতি আৰু অনুভৱক প্ৰভাৱিত কৰে। কিছুমান মহিলা যিসকলক নিপল্ টোৰ সৈতে গোটেই স্তন আঁতৰাই পেলোৱাৰ পৰামৰ্শ দিয়া হয় তেওঁলোকে স্তন সংৰক্ষণ কৰিব পৰা চাৰ্জাৰীৰ পৰামৰ্শ লাভ কৰা মহিলা সকলতকৈ কঠিন পৰিৱেশৰ মুখামুখী হয়। স্তন পুনৰ সংস্থাপনৰ বিকল্পবোৰৰ ক্ষেত্ৰত সকলো মহিলাকে উপযুক্ত পৰামৰ্শ আৰু কাউন্সেলিং কৰিব লাগে, যিটো হৈছে স্তন আঁতৰাই পেলাবলৈ যোৱা সৰহ সংখ্যক মহিলাক কৰা নহয় বুলি ভাৰতত স্পষ্টৰুপে উজলি উঠা এটা বৈশিষ্ট্য। স্তন পুনৰ সংস্থাপন চিকিৎসাৰ এটা গুৰুত্বপূৰ্ণ অংশ হ’ব পাৰে যিয়ে আৱেগিক উৎকৰ্ষ সাধন কৰাত আৰু সুস্থ হৈ থকাত সহায় কৰে আৰু সেইবাবে চিকিৎসা চলাই থকা চিকিৎসকসকলে কাউন্সেলিং কৰোতে এই বিষয়ত মনোনিৱেশ কৰিব লাগে।স্তন সংস্থাপনৰ পৰিকল্পনা কৰোতে অৱশ্যে জীৱন সংগীজনৰ মতামত আৰু পচন্দকো বিবেচনা কৰিব লাগে।</p>
    <font class="sub">যৌনতা</font>
    <p>মহিলা সকলে অনুভৱ কৰে যে চিকিৎসা চলি থাকোতে আৰু চিকিৎসা সম্পন্ন হোৱাৰ পিছত তেওঁলোকৰ যৌন জীৱন উল্লেখযোগ্যভাৱে সলনি হয়। বহুতে শাৰিৰীক সম্পৰ্ক স্থাপনত অসুৰক্ষিত অনুভৱ কৰে। চাৰ্জাৰী আৰু ৰেডিঅথেৰাপি কৰাৰ পিছত স্তনত/বক্ষ অঞ্চলত বিষ/সাৰ-সিকতি নোহোৱা হোৱা আদিয়ে শাৰিৰীক সম্পৰ্ক কমাই দিব পাৰে। আনহাতেদি, কেমোথেৰাপিয়ে আপোনাৰ যৌন আকাংক্ষা হ্ৰাস কৰিব পাৰে।</p>
    <p>স্ত্ৰী জননাংগত শুষ্কভাৱ হোৱাটো আন এটা সমস্যা। কেমোথেৰাপিৰ ঔষধৰ প্ৰভাৱৰ বাবে আগতীয়া ৰজোনিবৃত্তি আৰু উৰ্বৰতা নষ্ট হোৱাৰ বাবেও যৌনতাক প্ৰভাৱিত কৰে।.</p>
    <p>জীৱন সংগীদুজনৰ মাজৰ আলোচনা আৰু স্ত্ৰী বিশেষজ্ঞৰ পৰামৰ্শ অনুসৰি কিছুমান বাস্তৱিক সমাধান ওলাব পাৰে।</p>
    <p>বহুতো মহিলাই দেখে যে তেওঁলোকৰ জীৱন সংগীয়ে অস্থায়ীভাৱে তেওঁলোকৰ প্ৰতি যৌন আকৰ্ষন হেৰুৱাই পেলায় অথবা তেওঁলোকক ত্যাগ কৰে।যেতিয়া মানুহ এগৰাকীক এই পৃথিৱীখনত জীয়াই থাকিবলৈ আশ্বস্ত কৰিব পৰা সকলোখিনিৰ একেসময়তে প্ৰয়োজন হয়, তেতিয়া এনে পৰিস্থিতিত মোকাবিলা কৰাটো বিশেষভাৱে কঠিন হৈ উঠিব পাৰে।</p>
    <font class="sub">খাদ্য </font>
    <p>স্বাস্থ্যকৰ খাদ্য খোৱাৰ পৰামৰ্শ্ই উল্লেখযোগ্যভাৱে সহায় কৰিব পাৰে।চিকিৎসাৰ পাৰ্শ্বক্ৰিয়া কিছুমানৰ পৰা হাত সাৰিবলৈ নিয়মিত ভাৱে কৰা শাৰিৰীক কামকাজৰো  লাভালাভ বহুত, বিশেষকৈ শল্যচিকিৎসাৰ পিছত কান্ধ আৰু বাহু লৰচৰ কৰিব পৰা হ’বলৈ।</p>
    <p>খুউব বেছিকৈ ৰোগটো আকৌ সৃষ্টি হোৱাৰ আশংকাত ভূগি থাকিলে আৰু অতি বেছি প্ৰতিক্ৰিয়া দেখুৱাই থাকিলে- মই তাক “এঞ্জেলিনা জ’লী প্ৰভাৱ” বুলি ক’ব খোজো।</p>
    <p>এটা স্তনৰ কৰ্কট ৰোগত আক্ৰান্ত কিছুমান মহিলাই আনটো সুস্থ স্তনটোতো কৰ্কটে ধৰা দিয়াৰ শংকাত খুউব বেছিকৈ ভূগী থাকে, সেই ভয়ে কেতিয়াবা তেওঁলোকক সেই সুস্থ স্তনটোকো আঁতৰাই পেলাবলৈ উদ্গনি যোগায়।</p>
    <p>সেই প্ৰক্ৰিয়াৰে চিকিৎসা কৰিও(কৰ্কট ৰোগ প্ৰতিৰোধক হিচাপে স্তন কাটি আঁতৰাই পেলোৱা প্ৰক্ৰিয়া) তেনে ৰোগীৰ জীয়াই থকাৰ হাৰ উন্নত নোহোৱাৰ প্ৰমাণ থকাৰ পিছতো অধিক সংখ্যক মহিলাই এই চিকিৎসা পদ্ধতিৰে চিকিৎসা কৰাবলৈ অনুৰোধ জনায়, বিশেষকৈ এঞ্জেলিন জ’লীৰ স্তন কৰ্কট ৰোগৰ উচ্চ মাত্ৰাৰ বংশানুক্ৰমিক ইতিহাসক ভিত্তি কৰি তেওঁৰ ক্ষেত্ৰত হ’ব পৰা কৰ্কট ৰোগক বাধা দিয়াৰ উদ্দেশ্যে তেওঁ নিজৰ দুয়োটা স্তন শল্য চিকিৎসাৰে আঁতৰাই পেলোৱাৰ পিছৰ পৰা।</p>
    <p>চিকিৎসক জনে বিপদৰ আশংকা খিনি ৰোগীয়ে বুজি পোৱাকৈ সহজ ভাষাত ৰোগীক জনাব লাগে। এটা স্তনৰ ঠাইত আন এটা ৰোগ প্ৰতিৰোধকাৰী স্তন আঁতৰাই জীয়াই থকাৰ কোনো সুবিধা নাথাকে বুলি মহিলা এগৰাকীক পুনৰ আশ্বস্ত কৰিবলৈ অধিক ফলপ্ৰসু কথা-বাৰ্তা আৰু ভাৱ বিনিময় কৰিব লাগে ।</p>
    <font class="question">কৰ্কট ৰোগ পুনৰ ঘূৰি আহিব পাৰেনে? </font>
    <p style="text-align: justify;">স্তনৰ কৰ্কট ৰোগ ধৰা পৰা গাভৰু মহিলা সকলৰ বাবে এই প্ৰশ্নটো বেছি চিন্তাজনক যিহেতু তেওঁলোক এতিয়াও বহু কম বয়সীয়া। প্ৰদত্ত চিকিৎসা প্ৰক্ৰিয়াত ৰোগটো পুনৰ উক দিয়াৰ সম্ভাৱনীয়তা হ্ৰাস কৰাটোকেই লক্ষ্য নিৰ্ণয় কৰা হৈছে। প্ৰাথমিক পৰ্য্যায়তে  ধৰা পৰিলে অধিকাংশই পুনৰ দেখা নিদিয়ে। অৱশ্যে, কিছুমানে আকৌ দেখা দিয়ে। মই মোৰ ৰোগী সকলক যোগাত্মক হৈ থাকিবলৈ আহ্বান জনাওঁ আৰু তেওঁলোকক তেনেদৰেই সেই দিশলৈকে পৰামৰ্শ প্ৰদান কৰো। মই সদায় বিশ্বাস কৰো যে পৰামৰ্শ প্ৰদান হৈছে ৫০% চিকিৎসা। অপ্ৰস্তুত মন এটাই চিকিৎসা টো ফলপ্ৰসূ ভাৱে গ্ৰহণ নকৰিব। যিসকল ৰোগী নিজৰ চিকিৎসাৰ সময়ছোৱাত আৰু তাৰ পিছৰ পৰ্য্যায়তো সদায় যোগাত্মক, তেওঁলোকৰ চিকিৎসা ব্যাখ্যা কৰিব নোৱাৰাকৈ অধিক সুফলভাৱে কাম কৰিছে ।</p>
    <font class="sub">শেষত </font>
	
	<hr style="height:1px;border:none;color:#333;background-color:#000;"/>
	
    <p> চিকিৎসা সম্পূৰ্ণ কৰাৰ পিছতো “স্তন সচেতন” হৈ থকাটো জৰুৰী।</p>
	
	<hr style="height:1px;border:none;color:#333;background-color:#000;"/>
		
		<p style="text-align: justify;">কোনো পৰিবৰ্তন ঘটিছে নেকি চাবৰ বাবে আপোনাৰ স্তন দুটা, কাষলতি আৰু ডিঙিৰ হাড়লৈ সকলো অংশ পৰীক্ষা কৰক।</p>
		
		<hr style="height:1px;border:none;color:#333;background-color:#000;"/>
		
    <div class="align">
        <p align="center"><img class="img-responsive" src="../images/3.png" alt="" width="80%" height="80%" /></p>
    </div>
    <ul>
	
	  <li>
           আকৃতিৰ ক্ষেত্ৰত পৰিবৰ্তন-এনে হ’ব পাৰে যে কোনোবাটো স্তন দৃষ্টিগোচৰ হোৱাকৈ ডাঙৰ হৈছে অথবা সৰু হৈছে। 
        </li>
		
		<hr>

<div style="text-align:center;">
            <p style="text-align:center;"><img class="img-responsive" src="../images/bc1_1.png" alt="" width="20%" /></p>
        </div>
        <p class="h5">সৌজন্য: স্তন কৰ্কট সেৱা, ইংলেণ্ড</p>

 <br/>
     
	 <hr style="height:1px;border:none;color:#333;background-color:#000;"/>
        <li>
            স্তনৰ আগ ভাগটো ভিতৰলৈ সুমাই বেঁকা হৈছে অথবা তাৰ অৱস্থান আৰু আকৃতি সলনি হৈছে 
        </li>


   <div style="text-align:center;">
            <p style="text-align:center;"><img class="img-responsive" src="../images/bc1_2.png" alt="" width="20%" /></p>
        </div>
        <p class="h5">সৌজন্য: স্তন কৰ্কট সেৱা, ইংলেণ্ড</p>
		
		 <br/>
       
	   <hr style="height:1px;border:none;color:#333;background-color:#000;"/>
        <li>
           স্তনৰ আগ ভাগত অথবা চাৰিওফালে হোৱা চৰ্মৰোগ  
        </li>

 <div style="text-align:center;">
            <p style="text-align:center;"><img class="img-responsive" src="../images/bc1_3.png" alt="" width="20%" /></p>
        </div>
        <p class="h5">সৌজন্য: স্তন কৰ্কট সেৱা, ইংলেণ্ড</p>

       <br/>
	   
	   <hr style="height:1px;border:none;color:#333;background-color:#000;"/>
        <li>
           এটা অথবা দুয়োটা স্তনাগ্ৰৰ পৰা কিবা জুলীয়া পদাৰ্থ বৈ অহা 
        </li>

		  <div style="text-align:center;">
            <p style="text-align:center;"><img class="img-responsive" src="../images/bc1_4.png" alt="" width="20%" /></p>
        </div>
        <p class="h5">সৌজন্য: স্তন কৰ্কট সেৱা, ইংলেণ্ড</p>

		 <br/>
       
	   <hr style="height:1px;border:none;color:#333;background-color:#000;"/>
        <li>
           ছালখন শোটোৰা পৰা অথবা গাঁত হোৱা 
        </li>

 <div style="text-align:center;">
            <p style="text-align:center;"><img class="img-responsive" src="../images/bc1_5.png" alt="" width="20%" /></p>
        </div>
        <p class="h5">সৌজন্য: স্তন কৰ্কট সেৱা, ইংলেণ্ড</p>

         <br/>
		 
		 <hr style="height:1px;border:none;color:#333;background-color:#000;"/>
        <li>
            কাষলতিৰ তলত অথবা ডিঙিৰ হাড়ডালৰ চাৰিওফালে ফুলি উঠা(য’ত গ্ৰন্থিৰসৰ গাঁঠি বিলাক থাকে) 
        </li>


		<div style="text-align:center;">
            <p style="text-align:center;"><img class="img-responsive" src="../images/bc1_6.png" alt="" width="20%" /></p>
        </div>
        <p class="h5">সৌজন্য: স্তন কৰ্কট সেৱা, ইংলেণ্ড</p>
		
 <br/>
       
	   <hr style="height:1px;border:none;color:#333;background-color:#000;"/>
        <li>
স্তনৰ অন্য কোষ বিলাকতকৈ অলপ বেলেগ অনুভুত হোৱা আপোনাৰ স্তনৰ ভিতৰৰ ডাঠ গোটা অংশ
        </li>

 <div style="text-align:center;">
            <p style="text-align:center;"><img class="img-responsive" src="../images/bc1_7.png" alt="" width="20%" /></p>
        </div>
        <p class="h5">সৌজন্য: স্তন কৰ্কট সেৱা, ইংলেণ্ড</p>

        <br/>
		
		<hr style="height:1px;border:none;color:#333;background-color:#000;"/>
        <li>
            আপোনাৰ স্তনৰ কোনোবা এটা অংশ অথবা কাষলতিত একেৰাহে হোৱা বিষ 
        </li>
		
		 <div style="text-align:center;">
            <p style="text-align:center;"><img class="img-responsive" src="../images/bc1_8.png" alt="" width="20%" /></p>
        </div>
        <p class="h5">সৌজন্য: স্তন কৰ্কট সেৱা, ইংলেণ্ড</p>
    </ul>
	<hr/>
	
	<br/>
	<br/>


        <p style="text-align: justify;">একেটা আকৃতি সকলোৰে ক্ষেতত খাপ নাখায়। স্তনৰ কৰ্কট ৰোগ ধৰা পৰা প্ৰত্যেক গৰাকী মহিলা, একেদৰে গাভৰু সকলৰো বুজাবুজি কৰিবলগা কিছুমান সমস্যা আছে। যথেষ্ট পৰিমাণৰ পৰামৰ্শৰ সৈতে নমনীয় পদ্ধতিৰে ৰোগীৰ কাষ চাপি গ’লে গাভৰু মহিলা সকলক এই ৰোগৰ চিকিৎসা ব্যৱস্থাৰ সৈতে ফেৰ মাৰিবলৈ, আৰু একেদৰে চিকিৎসাৰ পিছতো জীৱনটো পুনৰ ঘূৰাই পাবলৈ সহায় কৰিব। 

</p>

        <br />
        <br />
</body>
</html>