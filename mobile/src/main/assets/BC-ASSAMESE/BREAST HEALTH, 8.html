<!DOCTYPE html>
<html xmlns="http://www.w3.org/1999/xhtml">
<head>
    <title></title>
     <link rel="stylesheet"  type="text/css" href="../css/bbi.assamese.css">
</head>















<body>
   

    <div class="align">
        <h2 class="h2" style="text-align:center;">স্তনৰ কর্কট ৰোগ  <br />অস্ত্রোপচাৰৰ পিছত ব্যায়াম</h2>
    </div>
   
    
    <p style="text-align: justify;">স্তনৰ কর্কটৰোগৰ অস্ত্রোপচাৰৰ কিছু দিন বা সপ্তাহৰ পিছত ব্যৱহাৰ কৰিবলৈ এই ব্যায়ামবোৰ ডিজাইন কৰা হৈছে৷ প্রায় সকলো ব্যত্তিৰ কাৰণে এইবোৰ উপযোগী হ্য়৷ যদি হাত বা বাহুৰ কোনো সমস্যা আগৰে পৰা আছে তেনেহলে ব্যায়াম আৰম্ভ হোৱাৰ আগতেই বিশেষজ্ঞ পৰামর্শৰ আৱশ্যক হ’ব৷</p>
    <div class="align">
   <p class="h2">পৰিচয়</p>
   </div>
    <p class="question">ব্যায়াম কিয়?</p>
    <p style="text-align: justify;">ব্যায়ামৰ দ্বাৰা স্তনৰ কর্কটৰোগৰ কাৰণে অস্ত্রোপচাৰ হোৱা মহিলা বা আনকি পুৰুষে অস্ত্রোপচাৰ বা ৰেডিঅ’থেৰাপীৰ আগতে হাত বা বাহু য্মিান পৰিমাণে সঞ্চালন কৰিব পাৰিছিল তাক ঘূৰাই আনিব পৰা যাব৷ ব্যায়ামে কোষকলাৰ নিৰাময়তো সহায় কৰিব, কাৰণ ব্যায়ামৰ সময়ত সঞ্চালিত হোৱা ঠাইসমূহত অধিক অক্সিজেন পৰিবাহিত হ্য় আৰু বিষ উপশম কৰে৷</p>
    <p class="question">ব্যায়াম কেতিয়া আৰম্ভ কৰা উচিত?</p>
    <p style="text-align: justify;">অস্ত্রোপচাৰ পিছত য্মিান সোনকালে পৰা যায় ব্যায়াম আৰম্ভ কৰা উচিত- আদর্শগত ভাবে অস্ত্রোপচাৰৰ পিছৰ দিনাখনৰ পৰাই৷ ৰোগীজনে ক্রমান্বয়ে দৈনন্দিন কাম-কাজ যেনে ভেকুৱাম ক্লিনাৰ, ৱাশ্বিং মেচিন বা গাড়ি চলোৱা ইত্যাদি আৰম্ভ কৰা উচিত৷ আৰম্ভণিত যি পৰিমাণে ৰোগীজনে সহ্য কৰিব পৰে সেই সীমাৰ মাজত আৰু কম সময়ৰ কাৰণে ব্যায়াম কৰা উচিত৷</p>
    <p class="question">ব্যায়াম কিমান সময়ৰ কাৰণে কৰা উচিত?</p>
    <p>ব্যৱহাৰ নকৰিলে মাংসপেশীবোৰ সোনকালে জঠৰ হৈ যায়৷ অস্ত্রোপচাৰ বা ৰেডিঅ’থেৰাপীৰ বহুত দিনৰ পিছতো হাত জঠৰ আৰু টান হৈ যাব পাৰে, গতিকে এই ব্যায়াম এক দৈনন্দিন কর্ম বুলি কৰা উচিত৷</p>
    
	  <div class="align">
   <p class="h2">মৌলিক ব্যায়াম</p>
   </div>
   
    <p >আৰম্ভণিত প্রত্যেকটো ব্যায়াম তিনিৰ পৰা পাঁচবাৰ মান কৰা উচিত আৰু ব্যত্তিজনে অসুবিধাবোধ নকৰিলে ক্রমান্বয়ে 10 বাৰলৈকে বঢ়াই দিয়া উচিত৷ আদর্শগত ভাবে অস্ত্রোপচাৰ পিছৰ দিনাখনৰ পৰাই এই ব্যায়াম আৰম্ভ কৰা উচিত৷</p>

    <font class="sub">বাহু চক্রাকাৰে ঘূৰোৱা </font>
    <p style="text-align: justify;">ৱার্ম আপ কৰিবলৈ এই ব্যায়ামটো কৰক৷ বহি থাকক, আপোনাৰ কোচত আপোনাৰ হাতদুখন থওক, আপোনাৰ কাণৰ ফালে আপোনাৰ কান্ধ দুটা ওপৰলৈ দাঙি দিয়ক, তাৰ পিছত পিছলৈ আৰু তললৈ চক্রাকাৰে ঘূৰাওক৷ এই ব্যায়াম সন্মুখৰ ফালে আৰু পিছলৈ চক্রাকাৰে ঘূৰাওক৷</p>
 

    <div align="center">	<img src="../images/ex_1.png" class="img-responsive" alt="" width="60%" height="60%"/></div>

<figcaption class="h5">
     সৌজন্য: ব্রেষ্ট কেঞ্চাৰ কেয়াৰ, ব্ৰিটেইন
		</figcaption>
	
	 <br/>
 <br/>
        <font class="sub">চুলি ফণিওৱা </font>

        <p style="text-align: justify;">কল্পনা কৰক যে আপুনি চুলি ফণিয়াব বিচাৰিছে৷ আপোনাৰ মূৰটো পোন কৰি ৰাখক আৰু আপোনাৰ কাষৰ পৰা কিলাকুটি দূৰত ৰাখি আপোনাৰ হাতখন ওপৰলৈ দাঙক৷ ভাও ধৰক যে আপুনি সন্মুখৰ পৰা পিছলৈ চুলি ফণিয়াই আছে৷ এটা কাষৰ পৰা আৰম্ভ কৰক আৰু ক্রমান্বয়ে গোটেই মূৰটো ফণিয়াই দিয়ক৷ বৰ বেছিকৈ নকৰিব, কিন্তু চেষ্টা কৰি থাকিব৷</p>
		
		

     <div align="center">	<img src="../images/ex_2.png" class="img-responsive" alt="" width="60%" height="60%"/></div>
<figcaption class="h5">
     সৌজন্য: ব্রেষ্ট কেঞ্চাৰ কেয়াৰ, ব্ৰিটেইন
		</figcaption>
 <br/>
 <br/>
        <font class="sub">সহায়ৰ দ্বাৰা উত্তোলন </font>

        <p style="text-align: justify;">থিয় হওক, আপোনাৰ ৰোগাক্রান্ত হাতখনৰ কিলাকুটিৰ তলত আপোনাৰ ৰোগমুক্ত হাতখন থৈ কিলাকুটি ভাজ কৰি এখন হাতেৰে আনখন হাত সাৱতি ধৰক৷ এনেদৰে আপোনাৰ ৰোগাক্রান্ত হাতখনক ভালদৰে ধৰি বাহুৰ উচ্চতালৈ বা তাতকৈয়ো অধিক উচ্চতালৈ আপোনাৰ হাত দুখন দাঙি দিয়ক৷ লাহে লাগে হাত দুখন তললৈ নমাই আনক৷.</p>
		
		  <div align="center">	<img src="../images/ex_3.png" class="img-responsive" alt="" width="60%" height="60%"/></div>
<figcaption class="h5">
     সৌজন্য: ব্রেষ্ট কেঞ্চাৰ কেয়াৰ, ব্ৰিটেইন
		</figcaption>
		   <br/>
 <br/>
        <font class="sub">পিঠি খজুৱা </font>

     

        <p style="text-align: justify;">কিলাকুটি ভাজ কৰি আপোনাৰ হাত দুখন শৰীৰৰ কাষত থওক৷ তাৰ পিছত লাহে লাহে পিঠিৰ পিছ ফালে আপোনাৰ কান্ধৰ হাড়ৰ ঠিক তললৈকে চুবলৈ চেষ্টা কৰক</p>
		  <div align="center">	<img src="../images/ex_4.png" class="img-responsive" alt="" width="60%" height="60%"/></div>
<figcaption class="h5">
     সৌজন্য: ব্রেষ্ট কেঞ্চাৰ কেয়াৰ, ব্ৰিটেইন
		</figcaption>
		   <br/>
 <br/>
        <font class="sub">হাত ভাজ কৰা </font>
        <p style="text-align: justify;">থিয় হৈ বা বহি থাকি আপোনাৰ শৰীৰৰ সৈতে সমকোণ সৃষ্টি কৰি আপোনাৰ হাত দুখন সন্মুখলৈ আগবঢ়াই দিয়ক৷ কিলাকুটি ভাজ কৰক আৰু কান্ধৰ ওপৰত লাহেকৈ থৈ দিয়ক৷  হাত দুখন লাহে লাহে তললৈ লৈ আনক আৰু আকৌ ওপৰলৈ তোলক৷</p>
		  <div align="center">	<img src="../images/ex_5.png" class="img-responsive" alt="" width="60%" height="60%"/></div>
<figcaption class="h5">
     সৌজন্য: ব্রেষ্ট কেঞ্চাৰ কেয়াৰ, ব্ৰিটেইন
		</figcaption>
		   <br/>
 <br/>
		    <div class="align">
   <p class="h2">উন্নত ব্যায়াম</p>
   </div>
    
        <p style="text-align: justify;">এই ব্যায়ামবোৰ অস্ত্রোপচাৰ কৰি নির্গমণ কৰোৱাৰ কেই সপ্তাহ মানৰ পিছত কৰা উচিত৷</p>
        <font class="sub">হাত ওপৰলৈ তোলা </font>
        <p style="text-align: justify;">বিচনা বা মজিয়াৰ ওপৰত ওপৰলৈ মুখ কৰি গাৰু এটা মূৰৰ তলত থৈ শোৱক৷ হাত দুখন মুঠি মাৰি ধৰক আৰু কিলাকুটি দুটা পোনকৈ ধৰি আপোনাৰ হাত দুখন মূৰৰ ওপৰলৈ য্মিান খিনিলৈকে আপোনাৰ অসুবিধা নহ্য় তোলক৷ দহ গণালৈকে তেনেকৈয়ে থাকক আৰু তাৰ পিছত লাহে লাহে তললৈ নমাই আনক৷ পিঠি পেলাই শুই থাকোতে তিনি চাৰিবাৰমান দীঘল উশাহ লওক আৰু আপোনাৰ কান্ধ দুটা শিথিল কৰিবলৈ মনোযোগ দিয়ক যাতে আপোনাৰ কাণলৈ এই দুটা বেঁকা হৈ নাহে৷</p>
		
		  <div align="center">	<img src="../images/ex_6.png" class="img-responsive" alt="" width="60%" height="60%"/></div>
<figcaption class="h5">
     সৌজন্য: ব্রেষ্ট কেঞ্চাৰ কেয়াৰ, ব্ৰিটেইন
		</figcaption>
		   <br/>
 <br/>
        <font class="sub">বেৰ বগোৱা </font>
 

        <p style="text-align: justify;">ভাৰসাম্য বজায় ৰাখিবলৈ ভৰি দুখন মেলি বেৰ এখনৰ ওচৰত বেৰ ফালে মুখ কৰি থিয় হওক৷ আপোনাৰ কান্ধৰ উচ্চতাৰ পৰা আৰম্ভ কৰি আপোনাৰ হাত দুখন য্মিান পাৰে য্মিান ওপৰলৈ এনেদৰে তুলি গৈ থাকক যাতে হাত দুখনে কষ্ট অনুভৱ নকৰে৷ দহ গণালৈকে নমাই নানিব আৰু তাৰ পিছত লাহে লাহে কান্ধৰ উচ্চতালৈকে হাত দুখন নমাই আনক৷ আপুনি বেৰখনৰ যি উচ্চতালৈ হাত দুখন দাঙিব পাৰিলে তাত এটা চিন দিয়ক আৰু পিছলৈ এই চিনটোতকৈ ওপৰলৈ হাত দুখন দাঙিবলৈ চেষ্টা কৰক৷</p>
          <div align="center">	<img src="../images/ex_7.png" class="img-responsive" alt="" width="60%" height="60%"/></div>
<figcaption class="h5">
     সৌজন্য: ব্রেষ্ট কেঞ্চাৰ কেয়াৰ, ব্ৰিটেইন
		</figcaption>
		 <br/>
 <br/>
		<font class="sub">পিঠি মচা  </font>
        <p style="text-align: justify;">গামোচা বা তেনে ধৰণৰ কাপোৰ এখনেৰে লাহে লাগে পিঠিখন মোচক৷ হাত দুখনৰ অৱস্থান সলনি কৰক যাতে আনখন হাত ওপৰৰ ফালে থাকে৷.</p>
         <div align="center">	<img src="../images/ex_8.png" class="img-responsive" alt="" width="60%" height="60%"/></div>
<figcaption class="h5">
     সৌজন্য: ব্রেষ্ট কেঞ্চাৰ কেয়াৰ, ব্ৰিটেইন
		</figcaption>
 <br/>
 <br/>
	   <font class="sub">কিলাকুটিৰে ঠেলা  </font>
        <p style="text-align: justify;">মূৰৰ তলত হাত দুখন থৈ পিঠি পেলাই শোৱক আৰু কিলাকুটি দুটা বাহিৰলৈ মেলি দিয়ক৷ লাহে লাহে কিলাকুটি দুটা মজিয়াৰ ফালে য্মিানলৈলে ঠেলক যাতে কষ্টবোধ নকৰে৷ দহ গণালৈকে তেনেদৰে থাকক আৰু তাৰ পিছত শিথিল কৰি দিয়ক৷ ৰেডিঅ’থেৰাপী কৰোৱালে এই ব্যায়ামটো বিশেষ ভাবে উপযোগী কাৰণ ৰেডিঅ’থেৰাপী কৰোৱাৰ সময়ত এনেদৰে থকাৰ প্রয়োজন হ্য়৷</p>
  <div align="center">	<img src="../images/ex_9.png" class="img-responsive" alt="" width="60%" height="60%"/></div>
<figcaption class="h5">
     সৌজন্য: ব্রেষ্ট কেঞ্চাৰ কেয়াৰ, ব্ৰিটেইন
		</figcaption>
		 
</body>
</html>
