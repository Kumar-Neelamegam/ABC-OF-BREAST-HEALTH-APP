<!DOCTYPE html>

<html xmlns="http://www.w3.org/1999/xhtml">
<head>

    <title></title>
     <link rel="stylesheet"  type="text/css" href="../css/bbi.assamese.css">
</head>

<body>
   
    <div class="align">
        <h2 class="h2" style="text-align:center;">স্তনৰ কর্কটৰোগৰ সুষম আহাৰ</h2>
    </div>

   


    <p style="text-align: justify;">প্রায় সকলোবোৰ ৰোগীয়ে চিন্তা কৰে যে স্তনৰ কর্কটৰোগৰ চিকিৎসা কৰি থকা বা চিকিৎসা শেষ হোৱা ৰোগীসকলৰ কাৰণে কোনো বিশেষ ধৰণৰ আহাৰ আছে নেকি। এই প্রৱন্ধটোত স্বাস্থ্যসন্মত আহাৰ আৰু চিকিৎসাৰ পার্শ্বপ্রতিক্রিয়া হিচাবে খোৱাৰ ৰুচি বা আহাৰৰ তাৰতম্য ঘটিলে কৰণীয় কি এই বিষয়বোৰৰ ওপৰত আলোকপাত কৰা হৈছে৷ </p>
    <p style="text-align: justify;">আহাৰ আৰু পুষ্টিৰ ওপৰত অনেক পৰস্পৰবিৰোধী ধাৰণা আৰু তত্ব আছে যিবোৰ বিভ্রান্তিমূলক হ’ব পাৰে, বিশেষকৈ স্তনৰ কর্কটৰোগ আৰু ইয়াৰ চিকিৎসাৰ বিষয়ে আন তথ্যসমূহ বুজিবলৈ চেষ্টা কৰোতে এইবোৰে বিভ্রান্তি সৃষ্টি কৰিব পাৰে৷ </p>
    <p style="text-align: justify;">অধিকাংশ বিশেষজ্ঞ সহমত প্রকাশ কৰিছে যে উন্নত স্বাস্থ্যৰ কাৰণে সঠিক পুষ্টি যোগান কৰিব পৰাকৈ আহাৰ সুষম আৰু ভিন্ন প্রকাৰৰ হোৱা উচিত৷ </p>

    <font class="sub">চিকিৎসাৰ সময়ত গ্রহণ কৰা সুষম আহাৰ </font>
    <p></p>
    <div align="center"><img src="../images/bc23.png" class="img-responsive" alt="" width="60%" height="60%"></div>

    <p></p>
	
	<br/>
   
    <font class="sub"> অস্ত্রোপচাৰৰ পৰা আৰোগ্য লাভ </font>
    <p style="text-align: justify;">অস্ত্রোপচাৰৰ পিছত এসাঁজ বা দুসাঁজ আহাৰ নোখোৱাতো একো চিন্তাজনক কথা নহ্য়, যিয়ে কোনো সমস্যা সৃষ্টি নকৰে৷ বেছি ভাল ৰোগীয়ে অস্ত্রোপচাৰৰ দিনাই খাবলৈ আৰম্ভ কৰিব পাৰে আৰু কেইদিনমানৰ ভিতৰতে খোৱাৰ ৰুচি উভতি আহে৷ ভালকৈ খালে শৰীৰটোৱে পুনৰুদ্ধাৰ আৰু আৰোগ্য লাভ কৰিবলৈ বল পায়৷</p>
    <font class="sub">কেম’থেৰাপী </font>
    <p></p>
    <font class="sub">খোৱাৰ ৰুচি </font>
    <p style="text-align: justify;">কেম’থেৰাপীয়ে খোৱাৰ ৰুচি হ্রাস কৰিব পাৰে৷ স্বাভাৱিক খাদ্য খাবলৈ ৰুচি নোহোৱাতো সাধাৰণ কথা৷ এসাঁজতে বহুত খোৱাতকৈ কম পৰিমাণে আৰু ঘনাই খোৱা ভাল৷ চিকিৎসাৰ কেইদিনমানৰ ভিতৰতে খোৱাৰ ৰুচি উভতি আহে৷ </p>
    <font class="sub">ওকট-পাকট লগা </font>
    <p style="text-align: justify;">কেম’থেৰাপীৰ লোৱাৰ সময়ত আৰু পিছত কিছুমান মানুহে ওকট-পাকট লগা আৰু বমি হোৱাৰ কাৰণে অসুবিধাবোধ কৰে৷ কিন্তু, বমিৰোধক (এন্টি-এমেটিক) ঔষধৰ দ্বাৰা এইবোৰৰ পৰা উপশম পাব পাৰি৷.</p>
    <p style="text-align: justify;">কোনো এসাঁজ আহাৰ নাখালেও সমস্যা একো নহ্য়৷ কিন্তু এবাৰতে বহুত পৰিমাণে খোৱাতকৈ অলপ অলপকৈ ঘনাই পানী  নাৰিকলৰ পানী/ফলৰ ৰস খালে ভাল৷ অলপ পৰিমাণে ঘনাই খালে উপকৃত হ’ব পাৰি৷ </p>
    <font class="sub">মুখত ঘা লগা </font>
    <p style="text-align: justify;">কেম’থেৰাপীয়ে মুখত ঘা লগাব পাৰে আৰু শুকান কৰি দিব পাৰে, যাৰ কাৰণে ৰোগীয়ে খাওতে কষ্ট পাব পাৰে৷ খোৱাৰ পিছত কোমল টুথব্রাছেৰে মুখখন পৰিষ্কাৰ আৰু সতেজ কৰি ৰখাতো গুৰুত্বপূর্ণ৷ কোমল আৰু তৰল খাদ্য যেনে চুৰুহা বা পায়স ইত্যাদি সহজে খাব পাৰি৷ ষ্ট্র ব্যৱহাৰ কৰি খালে মুখৰ ঘা লগা ঠাইবোৰত কষ্ট পোৱাৰ পৰা ৰক্ষা পৰিব পাৰি৷ মচমচিয়া, নিমখীয়া, মছলাযুত্ত, ঠেঙা বা তপত আহাৰ, যিবোৰৰ কাৰণে আপোনাৰ মুখখনত জ্বলা লাগিব বা কষ্ট দিব পাৰে, নোখোৱাই ভাল৷ </p>
    <font class="sub">সোৱাদ সলনি হোৱা </font>
    <p style="text-align: justify;">কেম’থেৰাপীৰ সময়ত মুখৰ সোৱাদ সলনি হ’ব পাৰে, কিছুমান খাদ্য একেবাৰে সোৱাদ নথকা বা এইবোৰৰ সোৱাদেই বেলেগ যেন লাগিব পাৰে আৰু কিছুমান খাদ্য খালে সমূলি ভাল নালাগিব পাৰে৷ কেম’থেৰাপীৰ কিছুমান ঔষধৰ কাৰণে মুখত ধাতুৰ সোৱাদ আহিব পাৰে৷ আহাৰত বিভিন্ন ধৰণৰ শাক বা মছলা বা আন সোৱাদযুত্ত খোৱাবস্তু মিহলাই খালে মুখৰ ভিতৰত থকা বেয়া সোৱাদক দমন কৰি ৰাখিব পাৰি৷ পৰ্যাপ্ত পৰিমাণে পানী খালেও উপকৃত হ’ব পাৰি৷ </p>
    <font class="sub">কৌষ্ঠকাঠিন্য </font>
    <p style="text-align: justify;">খোৱা-বোৱা আৰু পানী খোৱা ইত্যাদি হ্রাস হ’লে কৌষ্ঠকাঠিন্য হ’ব পাৰে৷ বিষনাশক আৰু বমিৰোধক ঔষধৰ কাৰণেও কৌষ্ঠকাঠিন্য হ’ব পাৰে৷ অধিক পৰিমাণে পানী খোৱাতো গুৰুত্বপূর্ণ৷ আঁহজাতীয় খাদ্য আৰু ডাইলৰ পানী, ভাত, লেচেৰা মাহ, কেচা আৰু শুকান ফল ইত্যাদি খালে এই সমস্যাৰ পৰা উপশম পাব পাৰি৷ </p>
    <font class="sub">ডায়েৰিয়া </font>
    <p style="text-align: justify;">কেতিয়াবা কিছু কেম’থেৰাপীৰ ঔষধে ডায়েৰিয়া সৃষ্টি কৰিব পাৰে৷ ডায়েৰিয়া হ’লে, আঁহজাতীয় খাদ্য আৰু ফল আৰু পাচলি ইত্যাদি কম পৰিমাণে খাব লাগে৷ অধিক পৰিমাণে পানী খোৱাতোও গুৰুত্বপূর্ণ৷ বিশেষজ্ঞই ডায়েৰিয়া বন্ধ কৰিবলৈ ঔষধৰ পৰামর্শ দিব পাৰে৷ </p>
    <font class="sub">ৰেডিঅ’থেৰাপী </font>
    <p style="text-align: justify;">ৰেডিঅ’থেৰাপীয়ে খোৱাৰ ক্ষেত্রত কোনো সমস্যা সৃষ্টি নকৰে৷ তথাপি সুষম আৰু বিভিন্ন প্রকাৰৰ খাদ্য আৰু লগতে অধিক পৰিমাণে পানী খোৱা উচিত৷</p>
    <font class="sub">বজাৰ কৰা ৰন্ধা-বঢ়া কৰা </font>
    <p style="text-align: justify;">চিকিৎসা আৰু আৰোগ্য লাভ কৰি থাকোতে সাধাৰণ কাম-কাজ যেনে বজাৰ কৰা ৰন্ধা-বঢ়া কৰা ইত্যাদিয়ে ভাগৰ লগাব পাৰে৷ এই কামবোৰ আনৰ হতুৱাই কৰোৱা উচিত৷ </p>
    <font class="sub">ওজন বৃদ্ধি হোৱা </font>
    <p style="text-align: justify;">চিকিৎসাৰ সময়ত বা পিছত কিছুমান ৰোগীৰ ওজন বৃদ্ধি হ’ব পাৰে, যিয়ে মনত কষ্ট দিব পাৰে৷ ইয়াৰ কাৰণবোৰ হৈছে:</p>
    <ul>
        <li>
          সচৰাচৰতে কৰাৰ দৰে ব্যায়াম নকৰা আৰু সক্রিয় হৈ নথকা 
        </li>
        <li>
            মনত অস্থিৰতা বাঢ়িলে বেছিকৈ খোৱা 
        </li>
        <li>
          কিছুমান ঔষধৰ পার্শ্বপ্রতিক্রিয়া 
        </li>
        <li>
        শৰীৰৰ পৰা তৰল পদার্থ ওলাই নোযোৱা 
        </li>
        <li>
          ৰজোনিবৃত্তি (যদি ঔষধে আপোনাৰ মাহেকীয়া ঋতুস্রাৱ বন্ধ কৰি দিছে), যাৰ কাৰণে ৰোগীসকলৰ ওজন বাঢ়ি যোৱাৰ হোৱাৰ সম্ভাৱনা বৃদ্ধি কৰে, বিশেষকৈ কঁকালৰ অঞ্চলত৷  
        </li>
    </ul>
    <p style="text-align: justify;">সাধাৰণতে চিকিৎসাৰ সময়ত ধৰা বন্ধা নিয়মেৰে আহাৰ গ্রহণ কৰি ওজন কমোৱা ভাল৷ কিন্তু, স্বাস্থ্যসন্মত আহাৰ আৰু নিয়মিত ব্যায়াম অধিক উপযোগী বুলি কোৱা হ্য়, কাৰণ ইয়াৰ দ্বাৰা স্বাস্থ্যসন্মত ভাবে ওজন নিয়ন্ত্রিত হ্য় আৰু ওজন নাবাঢ়ে৷ ওজন কম থকা আৰু অত্যাধিক ওজন বঢ়া স্বাস্থ্যসন্মত নহ্য়৷ p>
    <font class="sub">ওজন কেনেকৈ হ্রাস কৰিব পাৰি </font>
    <p style="text-align: justify;">যদি কোনোবাই চিকিৎসাৰ পিছত ওজন হ্ৰাস কৰিব বিচাৰে আদৰ্শগত ওজন প্ৰাপ্ত নকৰালৈকে তেনেহলে প্ৰতি সপ্তাহে প্ৰায় 0.5-1কিলোগ্ৰাম (1-2 পাউণ্ড) মান ওজন হ্ৰাস কৰাৰ এক বাস্তৱিক লক্ষ্য স্থিৰ কৰা উচিত.</p>
    <font class="sub">তলত দিয়া পৰামৰ্শবোৰে সহায় কৰিব পাৰে। .</font>
    <ul>
        <li>
        আপোনাৰ প্ৰত্যেকবাৰে গ্ৰহণ কৰা খোৱাবস্তুৰ পৰিমাণ হ্ৰাস কৰক 
        </li>
        <li>
          দিনে অন্ততঃ পাঁচ বাৰ ফল আৰু পাচলি খাওক 
        </li>
        <li>
          ব্ৰেড, পাষ্টা আৰু ভাত ইত্যাদিৰ দৰে গোটা খাদ্যশস্য খাওক 
        </li>
        <li>
           কম-মাত্ৰাৰ ডেইৰি উৎপাদিত খাদ্য, যেনে স্কিমড বা চেমি-স্কিমড বা নিম্ম-ফেট চীজ যেনে ফেটা, ৰিডিউডচড-ফেট চেডাৰ বা কটেজ চীজ ব্যৱহাৰ কৰক।  
        </li>
        <li>
       মাংস খালে পাতলকৈ কটা অংশ খাওক আৰু যিমান পাৰে সিমান চৰ্বি আঁতৰাই ল'ব। 
        </li>
        <li>
          আপোনাৰ খাদ্যত লেচেৰা মাহ আৰু ডাইল অন্তৰ্ভুক্ত কৰক। 
        </li>
        <li>
           আপোনাৰ সুৰাপান সীমিত কৰক। 
        </li>
        <li>
           কেতিয়াবা নিজকে তৃপ্তি দিবলৈ বিস্কুট, কেক, চকলেট আৰু কোনো মচমচিয়া খাদ্য ৰাখক। 
        </li>
        <li>
        বাহিৰত খালে সাৱধান হ'ব আৰু মনত ৰাখিব যে পেকেটত থকা খোৱাবস্তুত চৰ্বি আৰু কেলৰিৰ পৰিমাণ অধিক হ'ব পাৰে।  
        </li>
    </ul>
    <p style="text-align: justify;">খৰকৈ খোজ কঢ়াৰ দৰে নিয়মিত ভাবে কিছুমান শাৰীৰিক কাৰ্যকলাপ কৰিবলৈ চেষ্টা কৰক। আদৰ্শগত ভাবে এইবোৰৰ তীব্ৰতা মধ্যমীয়া হোৱা উচিত, যাৰ অৰ্থ হৈছে আপোনাৰ হৃদস্পন্দণ বঢ়া উচিত, কিন্তু আপুনি কথোপকথন কৰিবলৈ সক্ষম হৈ থকা উচিত। </p>
    <font class="sub">ওজন হ্ৰাস হোৱা </font>
    <p style="text-align: justify;">যদি চিকিৎসাৰ কাৰণে আপোনাৰ ওজন হ্ৰাস হয় তেনেহলে আপোনাৰ খাদ্যত সামান্য সলনি কৰিয়েই ইয়াৰ প্ৰতিকাৰ লাভ কৰিব পৰা যায়।  ওজন অক্ষুন্ন ৰাখিবলৈ বা ওজন বৃদ্ধি কৰিবলৈ আপুনি অধিক পৰিমাণে কেলৰী আৰু প্ৰটিণ গ্ৰহণ কৰিব লাগিব।  আপুনি তলত দিয়াবোৰ খাই চাব পাৰে:</p>
    <ul>
        <li>
           সুস্বাদু আহাৰত অতিৰিক্ত তেল, মাখন, মাৰ্জাৰিন বা চীজ যোগ কৰি 
        </li>
        <li>
           তপত পানীয় পানীৰ সলনি গাখীৰেৰে প্ৰস্তুত কৰি 
        </li>
        <li>
          নিম্ন-চৰ্বিযুক্ত খাদ্য বা তথাকথিত 'স্বাস্থ্যসন্মত খাদ্য' পৰিহাৰ কৰি। 
        </li>
    </ul>
    <font class="sub">সুৰা </font>
    <p>কেতবোৰ অধ্যয়নৰ পৰা জানিব পৰা গৈছে যিসকল মহিলাই অত্যাধিক পৰিমাণে সুৰাপান কৰে তেওঁলোকৰ স্তনৰ কর্কটৰোগ হোৱাৰ সম্ভাৱনা অধিক৷ </p>
    <font class="sub">সুষম আহাৰ </font>
    <p>আহাৰ আৰু স্তনৰ কৰ্কট ৰোগৰ বিষয়ে অনেক পৰস্পৰবিৰোদী সূত্ৰ আছে, যিবোৰ বিভ্ৰান্তজনক হ'ব পাৰে, কিন্তু স্বাস্থ্যসন্মত আহাৰে শক্তিৰ স্তৰ আৰু সাধাৰণ সুস্বাস্থ্যৰ ক্ষেত্ৰত ইতিবাচক ভূমিকা গ্ৰহণ কৰিব পাৰে।</p>
    <p>স্বাস্থ্যসন্মত সুষম আহাৰৰ কাৰে তলত দিয়াবোৰ গুৰুত্বপূৰ্ণ:</p>
    <ul>
        <li>
            বিভিন্ন ধৰণৰ খাদ্য আৰু সঠিক পৰিমাণে খাওক যাতে আপোনাৰ ওজন স্বাস্থ্যসন্মত হৈ থাকে 
        </li>
        <li>
           অধিক পৰিমাণে আঁহযুক্ত আহাৰ খাওক আৰু অন্তত দিনে পাঁচবাৰকৈ ফল আৰু পাচলি ইত্যাদি খাওক 
        </li>
        <li>
            চর্বিযুক্ত আহাৰ বিশেষকৈ জন্তুৰ পৰা অহা চর্বি (সংপৃক্ত) যুক্ত আহাৰ সীমিত পৰিমাণে খাওক 
        </li>
        <li>
          চেনীযুক্ত খাদ্য আৰু পানীয় সীমিত কৰক আৰু নিমখ কম পৰিমাণে খাওক 
        </li>
        <li>
          দিনে অন্ততঃ দুই লিটাৰ জুলীয়া পদার্থ গ্রহণ কৰিব (যেনে পানী, বনৌষধ যুক্ত চাহ, চাহ, কফি আৰু নিম্ন কেলৰীযুক্ত পানীয়)</p>
        </li>
    </ul>
    <p>ইট-ৱেল প্লেট</p>
    <p>প্রত্যেক দিনা তলত দিয়া খাদ্যৰ চাৰিটা প্রধান সমষ্টিৰ প্রত্যেকটোৰ পৰা বিভিন্ন ধৰণৰ খাদ্য খাবলৈ চেষ্টা কৰক৷</p>
    <p>আমি খাব লগীয়া বিভিন্ন ধৰণৰ খাদ্য আৰু সেইবোৰৰ অনুপাত ইট-ৱেল প্লেটখনত দেখুওৱা হৈছে৷ </p>
    <ul>
        <li>
           প্রচুৰ পৰিমাণে ফল আৰু শাক-পাচলি। এইবোৰে নিম্ন কেলৰীৰ পুষ্টি আৰু বিভিন্ন ধৰণৰ ভিটামিন আৰু খনিজ পদার্থ যোগান ধৰে৷ ৰাতিপূৱাৰ জলপান, দুপৰীয়াৰ আৰু সন্ধিয়াৰ আহাৰত এইবোৰ কিছু পৰিমাণে খালে আপুনি দিনটোৰ 5 ৰ ভিতৰত 3 বাৰ খোৱা সম্পূর্ণ হ’ব৷ 
        </li>
        <li>
           প্রচুৰ পৰিমাণে ৰুটি, ভাত, আলু, পাস্তা আৰু অন্যান্য শর্কৰাযুক্ত আহাৰ: আপুনি যেতিয়াই পাৰে বিভিন্ন ধৰণৰ গোটা খাদ্য শস্য গ্রহণ কৰক৷ শক্তিৰ কাৰণে এইবোৰ গুৰুত্বপূর্ণ৷ প্রত্যেক বাৰ আহাৰ গ্রহণ কৰোতে 1-3 মুঠি মান খাবলৈ চেষ্টা কৰিব৷ 
        </li>
        <li>
           কিছু পৰিমাণে গাখীৰ আৰু দুগ্ধজাত পণ্য। আপোনাৰ ওজন আৰু খোৱাৰ ৰুচিৰ ওপৰত ভিত্তি কৰি নিম্ন চর্বিৰ বা চর্বিযুক্ত গাখীৰ বা আন দুগ্ধজাত পণ্য বাছনি কৰক৷ 
        </li>
        <li>
          প্রোটিনৰ উৎস হিচাপে কিছু পৰিমাণে মাংস, মাছ, কণী, লেচেৰা মাহ আৰু আন অ-দুগ্ধজাত পণ্য  
        </li>
    </ul>
    <div align="center"><img class="img-responsive" src="../images/bc24.png" alt="" width="60%" height="60%" /></div>
    <p class="h5">সৌজন্য: ব্রেষ্ট কেঞ্চাৰ কেয়াৰ, ব্ৰিটেইন</p>
	
	<br/>
	
  <font class="sub">হাড়ৰ স্বাস্থ্য </font>
    <p>সমগ্র জীৱনৰ কাৰণে হা়ড়ৰ সুস্বাস্থ্য গুৰুত্বপূর্ণ আৰু বিশেষকৈ বয়স বৃদ্ধি হোৱাৰ লগে লগে ইয়াৰ গুৰুত্ব বৃদ্ধি হ্য়৷ কাৰণ প্রাকৃতিক বার্ধক্য প্রক্রিয়াৰ অগ্রগতিৰ সৈতে হাড়ৰ ক্ষয়প্রাপ্তি হ্য় আৰু ইয়াৰ ফলত অষ্টিঅ’পোৰোচিচ (হাড় ক্ষীণ হৈ যোৱা যাৰ কাৰণে হাড় ফটাৰ সম্ভাৱনা বৃদ্ধি হ্য়) হ’ব পাৰে৷ </p>
    <p>স্তনৰ কর্কটৰোগৰ কিছুমান চিকিৎসাৰ কাৰণে যেনে কেম’থেৰাপী বা হৰমোন থেৰাপী (বিশেষকৈ এৰোমাটিজ ইনহিবিটৰৰ কাৰণে) ৰজোনিবৃত্তি আগতীয়াকৈ হৈ যায় যিয়ে হাড়ৰ স্বাস্থ্যৰ ওপৰত প্রভাৱ পেলাব পাৰে৷ এই চিকিৎসাবোৰে শৰীৰৰ ইষ্ট্র’জেনৰ মাত্রাৰ তাৰতম্য ঘটাই৷ </p>
    <p>আনহাতে ইষ্ট্র’জেনে হাড় শক্তিশালী কৰি ৰাখে আৰু ইয়াৰ মাত্রা হ্রাস হলে হাড় দুর্বল হৈ যায়৷ ভিটামিন আৰু খনিজ পদার্থৰে সমৃদ্ধ সুষম আহাৰৰ দ্বাৰা হাড় শক্তিশালী আৰু নিৰোগী কৰি ৰাখিব পাৰি৷ বিশেষকৈ পর্যাপ্ত পৰিমাণে ভিটামিন ডি আৰু কেলচিয়াম সেৱন কৰাতো বৰ আৱশ্যকীয়, ভিটামিন ডি-এ শৰীৰত কেমচিয়ামৰ বিশোষণত সহায় কৰে৷ </p>
    <p>সূর্যৰ ৰশ্মিৰ পৰা প্রাকৃতিক ভাবে আৰু তলত দিয়া খাদ্যসমূহত পোৱা যায়</p>
    <ul>
        <li>
   মাৰ্জাৰিন 
        </li>
        <li>
       নিম্ন-চৰ্বিৰ স্প্ৰেডচ 
        </li>
        <li>
        কণীৰ কুহুম 
        </li>
        <li>
      হেৰিং আৰু চাৰ্ডাইনৰ দৰে চৰ্বিযুক্ত মাছ 
        </li>
        <li>
           কড লিভাৰ অয়েল 
        </li>
        <li>
      ভিটামিন-সমৃদ্ধ পুৱাৰ জলপানত খোৱা খাদ্য শস্য  
        </li>
    </ul>
    <font class="sub">কেলচিয়ামৰ ভাল উৎসসমূহত তলত দিয়াবোৰ অন্তর্ভুক্ত: </font>
    <ul>
        <li>
           গাখীৰ আৰু দুগ্ধজাত পণ্য (এইবোৰৰ নিম্ন-চর্বিৰ প্রকাৰ অন্তর্ভুক্ত) যেনে দৈ, চীজ ইত্যাদি 
        </li>
        <li>
          কেলচিয়াম সমৃদ্ধ জলপানত খোৱা খাদ্যশস্য 
        </li>
        <li>
        নৰা-বগৰি, ডিমৰু ইত্যাদিৰ দৰে শুকান ফল 
        </li>
        <li>
          কোমল কাঁইট থকা মাছ, যেনে এনচোভিজ, চাৰ্ডাইন, পিলচাৰ্ড আৰু হোৱাইটবেইট 
        </li>
        <li>
           ব্ৰকলি, কলমৌ, বন্ধাকবি ইত্যাদিৰ দৰে সেউজীয়া শাক-পাচলি  
        </li>
        <li>
            মাহজাতীয় শস্য, লেচেৰা মাহ আৰু গুটি যেনে ৰাজমা, বেক কৰা লেচেৰা মাহ, টফু (চয়াবীনৰ পৰা প্ৰস্তুত হোৱা এবিধ বনস্পতি প্ৰটিন) ইত্যাদি 
        </li>
        <li>
           বাদাম আৰু গুটি যেনে চীনা বাদাম, তিল ইত্যাদি 
        </li>
        <li>
 অ’ক্রা 
        </li>
    </ul>
    <br/>
    <br/>

</body>
</html>
