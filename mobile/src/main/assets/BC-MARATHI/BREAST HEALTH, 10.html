<!DOCTYPE html>
<html xmlns="http://www.w3.org/1999/xhtml">
<head>
    <title></title>
     <link rel="stylesheet"  type="text/css" href="../css/bbi.common.css">
</head>






<body>
   

    <div class="align">
        <h2 class="h2" style="text-align:center;">ब्रेस्ट कॅन्सर उपचार <br/> रेडिओथेरपी</h2>
    </div>
   

    <p class="story">मोनिका (नाव बदलले आहे) या ४५ वर्षांच्या स्त्रीच्या डाव्या स्तनावर कॅन्सरसाठी ब्रेस्ट कॉन्झर्वि्ग सर्जरी करण्यात आली आहे. त्यांनी केमोथेरपीचा कोर्स पूर्ण केल्यानंतर त्यांच्या स्पेशालिस्टनी त्यांना स्तनासाठी रेडिओथेरपी करायला सांगितली आहे.

</p>
    <p class="question">रेडिओथेरपी म्हणजे काय? </p>
    <p style="text-align: justify;">रेडिओथेरपी ही ब्रेस्ट कॅन्सरवरील उपचारासाठीच्या पद्धतींपैकी एक आहे. सर्जरीनंतर स्तनाच्या भागामध्ये आणि त्याच्या सभोवती काही कॅन्सर पेशी शिल्लक राहिल्या असतील तर त्या नष्ट करण्यासाठी यामध्ये लहान प्रमाणात जास्त ऊर्जेच्या क्ष किरणांचा (रेडिएशन) वापर केला जातो</p>
    <p class="question">रेडिओथेरपी का दिली जाते? </p>
    <p style="text-align: justify;">कोणत्याही प्रकारच्या ब्रेस्ट कॉन्झर्वि्हंग सर्जरीनंतर त्याच स्तनामध्ये पुन्हा कॅन्सर होण्याचा धोका कमी करण्यासाठी रेडिओथेरपी करण्याची शिफारस केली जाते. मास्टेक्टॉमीनंतर (स्तन काढून टाकल्यानंतर) छातीच्या भागात आणि काही लसिका जोडांना संसर्ग होऊन ते काढून टाकले असतील तर काखेमध्येही रेडिओथेरपी देता येते. सर्व लसिका जोड काढून टाकले असतील तर सामान्यपणे काखेमध्ये रेडिओथेरपी दिली जात नाही, मात्र ती कधी कधी कॉलर बोनच्या वरील बाजूस लसिका जोडमध्ये दिली जाते.

</p>
    <p class="question">रेडिओथेरपी कधी दिली जाते? </p>
    <p style="text-align: justify;">आदर्श स्थितीमध्ये सर्जरी किंवा केमोथेरपीच्या चार आठवड्यांच्या आत रेडिओथेरपी उपचार सुरू करावा अशी शिफारस केली जाते. उपचाराच्या योजना बदलतात, पण सामान्यपणे रुग्णाला दररोज हॉस्पिटलमध्ये जावे लागते, तीन ते सहा आठवड्यांच्या कालावधीत आठवड्यातून पाच दिवस जावे लागते.</p>
    <p class="question">रेडिओथेरपीच्या उपचारादरम्यान काय होते? </p>
    <p style="text-align: justify;">रेडिओथेरपी सुरू करण्यापूर्वी, रेडिओथेरपी तज्ज्ञाने रुग्णाला रेडिओथेरपी देण्यामागचे कारण समजावून सांगावे. प्रत्यक्ष उपचारापूर्वी योजना सत्र घेतले जाते, त्यामध्ये माप आणि एक्स-रे घेताना सिम्युलेटर युनिटमध्ये पडून राहण्याचा समावेश होतो. 
जेव्हा नक्की क्षेत्र ठरवले जाते, तेव्हा रेडिओग्राफर त्वचेवर खूण करून ठेवतो, जेणेकरून प्रत्येक वेळी त्याच भागावर उपचार केले जातील. या खुणा कायमच्या नसतात.
.</p>
    <p class="question">रेडिओथेरपीचे अल्पकालीन दुष्परिणाम कोणते? </p>
    <p style="text-align: justify;">प्रत्येक रुग्ण वेगळा असतो, पण रेडिओथेरपीचा सामान्यपणे होणारा दुष्परिणाम म्हणजे त्वचेवर रिअॅक्शन येते व त्वचा लाल होते, किंवा काळवंडते, खाज येते, दुखते किंवा फोड येतात. या उपचाराच्या शेवटी शेवटी रुग्णांना थकवा जाणवतो, हा नेहमीचा अनुभव आहे. थकवेपणाची भावनाही सामान्य आहे आणि ती काही महिने टिकू शकते.

.</p>
    <p class="question">रेडिओथेरपीचे दीर्घकालीन दुष्परिणाम कोणते? </p>
    <p style="text-align: justify;">दीर्घ काळात, काखेमध्ये रेडिओथेरपी घेणार्या काही स्त्रियांना लिम्फोडेमा (हात सूजणे) होतो. इतर काही समस्या काही वर्षांनंतर जाणवू शकतात, कारण रेडिएशनचे जवळच्या पेशी, मज्जातंतू किंवा हाडांवर परिणाम होऊ शकतो, अर्थात आधुनिक उपचारपद्धतींमध्ये हे दुर्मीळ झाले आहे.

</p>

    <br/>
    <br/>
</body>
</html>
