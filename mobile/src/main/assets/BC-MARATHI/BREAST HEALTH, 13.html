<!DOCTYPE html>
<html xmlns="http://www.w3.org/1999/xhtml">
<head>

<meta name="viewport" content="width=device-width, initial-scale=1">
  <link rel="stylesheet" href="../css/bootstrap.min.css">
  <script src="../css/jquery.min.js"></script>
  <script src="../css/bootstrap.min.js"></script>
    

    <title></title>
     <link rel="stylesheet"  type="text/css" href="../css/bbi.common.css">
</head>

<body>
   <div class="align">
        <h2 class="h2" style="text-align:center;">स्तनाचा कर्करोग <br/>& गर्भधारणा</h2>
    </div>

   
    <p class="story">सोनम (नाव बदलले आहे) ह्या एका 27 वर्षे वयाच्या स्त्रीला गर्भधारणेदरम्यान स्तनाच्या कर्करोगाचे निदान झाले. स्तनाचा कर्करोग आणि गर्भधारणेशी संबंधित तिला बरेच प्रश्न विचारायचे होते.</p>
   
   
   <p class="question">गर्भधारणेदरम्यान स्तनाच्या कर्करोगाचे निदान होऊ शकते का?</p>
    <p>गर्भधारणेदरम्यान स्तनाच्या कर्करोगाचे निदान क्वचितच होते.</p>
    

   <p class="question">स्तनाच्या कर्करोगाचे निदान झाल्यावर गर्भधारणा चालू ठेवता येते का?</p>
    <p style="text-align: justify;">गर्भधारणा चालू ठेवायची किंवा नाही याबाबत तिमाहीनुसार (गर्भधारणेची स्थिती) निर्णय घेतला गेला पाहिजे. गर्भधारणा संपविण्याचा निर्णय अतिशय वैयक्तिक असू शकतो. तो केवळ रुग्ण आणि तिच्या भागीदाराला तज्ञ गटासह आणि स्त्री रोग तज्ञासह चर्चा करूनच घेता येतो. 

</p>
    <p style="text-align: justify;">गर्भधारणा समाप्त केल्यामुळे अशा परिस्थितीमध्ये स्त्रियांची निष्पत्ती सुधारेल याबाबत कोणताही पुरावा नाही. तथापि, पहिल्या तिमाहीमध्ये जर केमोथेरपीची शिफारस केली असेल, स्तनाच्या कर्करोगाचा प्रकार असा असेल जो अधिक वेगाने पसरू शकतो किंवा शरीराच्या विविध भागांमध्ये पसरलेला आहे तर गर्भधारणा समाप्त करण्याबाबत चर्चा केली जाऊ शकते. कोणताही निर्णय घेतला गेला तरी, तो अतिशय वैयक्तीक पातळीवर असतो हे लक्षात ठेवणे महत्वाचे आहे</p>
    
	
	<p class="question">गर्भधारणेदरम्यान स्तनाचा कर्करोग बाळावर परिणाम करू शकतो का?</p>
    <p style="text-align: justify;">गर्भधारणेदरम्यान स्तनाचा कर्करोग असल्यामुळे गर्भातील बाळाच्या विकासावर परिणाम होत असल्याचा कोणताही पुरावा नाही. कर्करोग बाळामध्ये उतरत नाही आणि गर्भधारणेदरम्यान मातेला स्तनाच्या कर्करोगाचे निदान झाले म्हणून बाळाला नंतरच्या जीवनात कर्करोग होईल असा कोणताही पुरावा नाही. 

</p>
   
   
   <p class="question">गर्भधारणेदरम्यान स्तनाच्या कर्करोगाचे निदान होते तेव्हा तो आक्रमक असतो का?</p>
    <p style="text-align: justify;">गर्भधारणेदरम्यान होणारा स्तनाचा कर्करोग हा अन्यथा होणार्या स्तनाच्या कर्करोगाहून अधिक आक्रमक असल्याचा कोणताही पुरावा नाही. तथापि, त्या काळामध्ये कर्करोग शोधण्यात अडचण येत असल्यामुळे काही स्त्रियांमध्ये निदानास विलंब होऊ शकतो</p>
   
   
     
	<p class="question">गर्भधारणेदरम्यान उपचाराचे काय पर्याय आहेत?</p>
    <p style="text-align: justify;">उपचारकर्त्या टीममध्ये कर्करोग तज्ञ आणि स्त्री रोग तज्ञांचा (गर्भधारणा आणि बालजन्म डॉक्टर) समावेश असावा. गर्भधारणेदरम्यान प्रभावी उपचार दिले जावे आणि निर्णय घेण्यापूर्वी स्तनाच्या कर्करोगाचे निदान झालेल्या स्त्रिशी व तिच्या जोडीदाराशी टीमने पर्यायांबाबत चर्चा करावी.</p>
	
	  <p style="text-align: justify;">सहसा, देऊ केले जाणारे उपचार स्तनाच्या कर्करोगाचा प्रकार आणि व्याप्ती, गर्भधारणेची तिमाही आणि वैयक्तिक परिस्थितीवर अवलंबून असतात. 

</p>
	
	
   
	<p class="question">गर्भधारणेदरम्यान शस्त्रक्रिया केली जाऊ शकते का?</p>
    <p style="text-align: justify;">गर्भधारणेच्या सर्व तिमाहींमध्ये सुरक्षितपणे शस्त्रक्रिया केली जाऊ शकते. गर्भधारणेदरम्यान रेडिओपॅथी दिली जाऊ शकत नसल्यामुळे (कारण त्यामुळे बाळाला नुकसान होऊ शकते) सहसा मास्टेक्टोमी (स्तन काढणे) ची शिफारस केली जाते..</p>
   
   
   
   
   
   
   <p class="question">शस्त्रक्रियेमध्ये कशाचा समावेश होतो?</p>

    <p>स्तनाच्या कर्करोग झालेल्या बहुतांश स्त्रियांसाठी शस्त्रक्रिया हा पहिला उपचार असतो. शस्त्रक्रियेपूर्वी, काही महिलांना गाठ संकुचित करण्यासाठी केमोथेरपी किंवा हॉर्मेन थेरपी देऊ केली जाऊ शकते..</p>

    <p>शस्त्रक्रियेमध्ये दोन घटकांचा समावेश होतो</p>

    <ol style="list-style-type:upper-alpha">
        <li>स्तनाची शस्त्रक्रिया </li>
        <li>बगलेतील लिंफ नोड्सची शस्त्रक्रिया </li>
    </ol>

   <p class="sub">स्तनाची शस्त्रक्रिया</p><br />
  <font>दोन पर्याय आहेत </font>
    <p></p>
     <font class="sub" >स्तन वाचविण्याची शस्त्रक्रिया: </font>
    <ul>
        <li>
            यामध्ये बराच मोठा स्थानिक भाग कापून काढण्याचा समावेश होतो (ज्यामध्ये थोड्या प्रमाणात आसपासच्या उतींसह गाठ काढली जाते) 
        </li>
    </ul>
	
	 <p style="font-size: 16px; color:#c7007f;text-align:center;">स्तन वाचविण्याची शस्त्रक्रिया -<br/>
<font style="font-size: 16px; color:#c7007f;text-align:center; font-weight:bold" >बराच मोठा स्थानिक भाग कापून काढणे</font>
 </p>
	   <div style="text-align:center;">	
<h3 style="text-align:center;"><img class="img-responsive" src="../images/bc7.png" alt="" width="20%" /></h3>
 
</div>
    <figcaption class="h5">
        सौजन्य: ब्रेस्ट कॅन्सर केअर, युके</figcaption>
        <p>&nbsp;</p>

<br/>

    <font class="sub">मास्टेक्टॉमी </font>
    <ul>
        <li>
            याचा अर्थ स्तनाग्रासह स्तनाच्या सर्व उती काढल्या जातात 
        </li>
    </ul>
  

    

        <p style="font-size: 16px; color:#c7007f;text-align:center;">
            स्तन काढणे -<br/>

            <font style="font-size: 16px; color:#c7007f;text-align:center; font-weight:bold">मास्टेक्टॉमी</font>

        </p>
        
		
		<div class="align">
            <h3 style="text-align:center;"><img class="img-responsive" src="../images/bc8.png" alt="" width="20%" /></h3>
        </div>

        <p class="h5">सौजन्य: ब्रेस्ट कॅन्सर केअर, युके</p>
		
		
		
		 <p>गर्भधारणेदरम्यान, एखादीला मास्टेक्टॉमी करण्यास सांगितले जाण्याची शक्यता आहे. कारण ज्या स्त्रिया मास्टेक्टॉमी करवून घेतात त्यांना सर्वांना रेडोओथेरपीची गरज नसते परंतु स्तन वाचवण्याच्या शस्त्रक्रियेनंतर रेडिओथेरपी आवश्यक असते. सहसा गर्भधारणेदरम्यान कधीही रेडिओथेरपीची शिफारस केली जात नाही. जर स्तन वाचविण्याची शस्त्रक्रिया हा एक पर्याय मानला तर, तो तिसर्या तिमाहीत घडण्याची जास्त शक्यता असते, कारण बाळाच्या जन्मानंतर रेडिओथेरपी दिली जाऊ शकते. गर्भधारणेदरम्यान स्तनांमध्ये बदल घडत असल्यामुळे आणि तसेच अॅनेस्थेशिया अंतर्गत जास्त काळ राहावे लागणे टाळण्यासाठी, मास्टेक्टॉमीच्या वेळीच स्तनाची पुर्नबांधणी करण्याऐवजी (त्वरीत पुनर्बांधणी) सहसा नंतरच्या तारखेला (विलंबित पुनर्बांधणी) करण्याचे देऊ केले जाते. </p>

 <p>जर दुसर्या तिमाहीमध्ये स्तनाच्या कर्करोगाचे निदान झाले आणि सर्जरीनंतर केमोथेरपीचा सल्ला दिला जाणार असेल तर (योग्य असल्यास) मास्टेक्टॉमी ऐवजी स्तन वाचविण्याची शस्त्रक्रियाही करता येईल. कारण केमोथेरपी संपल्यावर आणि बाळाचा जन्म झाल्यावर रेडिओथेरपी दिली जाईल.   </p>



        <p class="sub">ब. बगलेतील लिंफ नोड्सची शस्त्रक्रिया</p>

        <p>बगलेतील लिंफ नोड्सपर्यंत कर्करोग पसरला आहे का हे तज्ञांनी जाणून घेणे महत्त्वाचे आहे कारण त्यामुळे पुढील उपचारांवर परिणाम .</p>

        <p>लिंफ नोड्सपर्यंत कर्करोग पसरला आहे का याचे मूल्यांकन करण्यासाठीचे पर्याय खालीलप्रमाणे आहेत:</p>


        <p style="font-size: 16px; color:#c7007f;text-align:center;"> बगलेतील अॅक्लिसरी नोड्स तीन स्तरांवर सरळ रेषेत असतात</p></p>
        <div class="align">
            <h3 style="text-align:center;"><img class="img-responsive" src="../images/bc9_marathi.png" alt="" width="20%" /></h3>
        </div>
        <p class="h5">सौजन्य: ब्रेस्ट कॅन्सर केअर, युके</p>



        
        <p class="sub">1. अॅक्सिलरी नोड क्लिअरन्स:</p>


        <p>ही एक अशी प्रमाणित प्रक्रिया आहे ज्यामध्ये अॅक्सिलातील (बगल) बहुतांश लिंफ नोड्स काढले जातात. यामुळे ठळक विकृती निर्माण होऊ शकते आणि सामान्य दुष्परिणामांमध्ये खांदा आखडणे, बधीर होणे आणि दंडाच्या आतील बाजूला सुया टोचल्यासारखी भावना होणे यांचा समावेश होतो. हे सहसा शस्त्रक्रियेनंतरच्या काही महिन्यांमध्ये घडते. दंडावर कायमस्वरुपी सूज येण्याचीही (लिम्फोएडिमा) थोडी शक्यता असते ज्यामुळे 100 पैकी 10 ते 20 महिला प्रभावित होऊ शकतात ;10 . 20:द्धण्</p>
		
<p style="font-size: 16px; color:#c7007f;text-align:center;">अॅक्सिलरी नोड क्लिअरन्स</p>

        <div style="text-align:center;">
            <h3 style="text-align:center;"><img class="img-responsive" src="../images/bc10.png" alt="" width="20%" /></h3>
        </div>

        <p class="sub">2. सेंटिनेल नोड बायोप्सी:</p>



        <p>
      सेंटिनेल नोड/ड्स हा/हे पहिला नोड/नोड्स असतात जे स्तनाच्या कर्करोग आढळलेल्या भागातून निचरा करतात. एक निळा डाय आणि रेडिओअॅक्टिव द्रव किंवा दोन्हीही स्तनातील कर्करोगाच्या जवळ इंजेक्शनने टोचले जाते. गाठीच्या पेशी लिंफ नोड्सना जिथे पकडण्याची शक्यता सर्वाधिक त्या मार्गातून तो डाय किंवा द्रवपदार्थ वाहतो. सेंटिनेल नोड/ड्स ओळखण्यातील अचूकतेसाठी, रेडिओसोटोपच्या बरोबर पारंपारिकरित्या जो निळा डाय वापरला जातो त्याची सहसा गर्भधारणेदरम्यान शिफारस केली जात नाही याची नोंद घ्यावी. 
        </p>
		
		<br/>
		  <div style="text-align:center;">
            <h3 style="text-align:center;"><img class="img-responsive" src="../images/snb_1.png" alt="" width="20%" /></h3>
        </div>
		
		 <figcaption class="h5">
       सेंटिनेल नोड्स
		</figcaption>
		
		
		<br/>


        <p>SNB करण्यामागील थिअरी ही आहे की जर सेंटिनेल नोड/ड्स मध्ये कर्करोगाच्या पेशी नसतील तर, अॅक्सिलातील इतर सर्व नोड्स स्वच्छ असतील आणि अॅक्सिलरी नोड क्लिअरन्स टाळता येऊ शकतो, ज्यामध्ये बऱ्यापैकी विकृती निर्माण होते. SNB चा 5 - 10: फॉल्स निगेटिव रेट आहे याची नोंद घ्यावी. याचा अर्थ असा की 100 स्त्रियांपैकी 5 - 10 स्त्रियांमध्ये, सेंटिनेल नोड/ड्स मध्ये कर्करोग दिसला नाही तरीही, इतर नोड्समध्ये हा आजार असू शकतो. अॅक्सिलरी नोड क्लिअरन्सशी तुलना करता दंड सुजणे आणि दंडाच्या आतील बाजूला सुया टोचल्यासारखी भावना होणे यांसारख्या दुष्परिणामांची जोखिम तुलनेने कमी असते.</p>

		<p>
		सेंटिनेल नोड/ड्स मध्ये कर्करोगाच्या पेशी आढळल्यास, रुग्णाला बाकीच्या लिंफ नोड्स काढून घ्याव्या लागतात (अॅक्सिलरी नोड क्लिअरन्स). दुसऱ्या शस्त्रक्रियेऐवजी रेडिओथेरपी घेणे शक्य असते. मल्टिडिसिप्लिनरी टीम सर्वोत्तम पर्याय ठरवेल. 
		</p>

		
		<p>
		कोणत्याही प्रकारची शस्त्रक्रिया देऊ केली असली तरी त्यामध्ये, जनरल अॅनेस्थेशिया देण्याचा समावेश असेल. हे सहसा गर्भवती असताना सुरक्षित मानले जाते परंतु त्याच्याशी संबंधित गर्भपाताचा अतिशय थोडा धोका असतोे, विशेषतः गर्भधारणेच्या प्रारंभीक दिवसांत.</p>
		
   
   
   
   
   
   
   
   
   
   
   
   <p class="question">गर्भधारणेदरम्यान केमोथेरपी दिली जाऊ शकते का?</p>
 <p style="text-align: justify;">गर्भधारणेदरम्यान जर कर्करोगाचे निदान झाले तर, दुसर्या किंवा तिसर्या तिमाहीमध्ये केमोथेरपी देता येऊ शकते (गर्भधारणेतील तिसर्या आणि नवव्या महिन्यांदरम्यान) सहसा यापूर्वी ती दिली जात नाही कराण सुरुवातीला गर्भाची वाढ वेगाने होत असते आणि त्यावर औषधांचा चटकन परिणाम होऊ शकतो.</p>

 <p style="text-align: justify;">केमोथेरपीची ठराविक मिश्रणे गर्भधारणेदरम्यान दिली जाऊ शकतात. दुष्परिणाम नियंत्रित करण्यासाठी आवश्यक असलेले मळमळरोधक आणि स्टिरॉइडचे उपचार गर्भवती महिलांसाठी सुरक्षित मानले जाऊ शकतात. पहिल्या तिमाहीमध्ये केमोथेरपी टाळावी कारण त्यामुळे न जन्मलेल्या बाळाला नुकसान होऊ शकते किंवा गर्भपात होऊ शकतो. सहसा, दुसर्या व तिसर्या तिमाहीमध्ये केमोथेरपी सुरक्षित असते. जरी जन्माच्या वेळी कमी वजन आणि अपुर्या दिवसांत बाळाचा जन्म होण्याची जोखिम असल्याचे काही पुरावे असले तरी या काळात उपचार केलेल्या बहुतांश स्त्रियांची बाळे सुदृढ असतात. बाळाच्या जन्मानंतरही केमोथेरपी चालू ठेवता येते. केमोथेरपी चालू असताना स्तनपान देणे टाळावे कारण केमोथेरपीची औषधे रक्तप्रवाहातून स्तनातील दुधात उतरतात. </p>

 <p class="question">गर्भधारणेदरम्यान रेडिओथेरपी देता येते का?</p>
 <p style="text-align: justify;">गर्भधारणेच्या कोणत्याही स्थितीला रेडिओथेरपीची सहसा शिफारस केली जात नाही कारण अगदी कमी मात्रेमुळे सुध्दा बाळाला जोखिम निर्माण होऊ शकते. जर दुसर्या तिमाहीमध्ये स्तनाच्या कर्करोगाचे निदान झाले आणि बहुक्षेत्रीय टीमने केमोथेरपीची शिफारस केली तर, बाळाच्या जन्मानंतर रेडिओथेरपी घेणे शक्य असते..</p>

 <p class="question">गर्भधारणेदरम्यान हॉर्मोनचे उपचार दिले जाऊ शकतात का? 
 <p style="text-align: justify;">गर्भधारणेदरम्यान आणि स्तनपान देताना सहसा हॉर्मोनचे उपचार दिले जात नाहीत. जर स्तनाचा कर्करोग इस्ट्रोजेन रिसेप्टर पॉझिटिव असेल (म्हणजे इस्ट्रोजेन हे हॉर्मोन स्तनाच्या कर्करोगाच्या पेशींना वाढण्यास उत्तेजना देतात) तर गर्भवती नसलेल्या रुग्णामध्ये, हॉर्मोन उपचार पध्दती देऊ केली जाईल. गर्भवती नसलेल्या महिलांच्या तुलनेत गर्भधारणेशी संबंधित स्तनाचे कर्करोग इस्ट्रोजेन रिसेप्टर पॉझिटिव असण्याची तुलना कमी आहे. स्तनाच्या कर्करोगाचे निदान झालेल्या तरूण स्त्रियांमध्ये सर्वात सामान्यपणे विहीत केलेल्या हॉर्मोनच्या उपचार पध्दती आहेत टॅमोक्सिफेन आणि गोसेरेलिन (झोलाडेक्स). तथापि, आधी नमूद केल्यानुसार, ह्या गर्भधारणेदरम्यान किंवा स्तनपान देताना दिल्या जात नाहीत</p> 

 <p class="question">गर्भधारणेदरम्यान लक्ष्यित उपचार पध्दती देता येतात का?</p>
  <p style="text-align: justify;">(कधीकधी जैविक उपचार पध्दती म्हणतात) लक्ष्यित उपचार पध्दती कर्करोगाची वाढ व विस्तार रोखतात. कर्करोग वाढण्यास कारणीभूत असलेल्या पेशींना त्या लक्ष्य करतात आणि त्यांच्या प्रक्रियेमध्ये हस्तक्षेप करतात. सर्वाधिक वापरली जाणारी लक्ष्यित उपचार पध्दती ट्रास्टुझुमॅब (हर्सेप्टिन) आहे, जी भ्म्त्2 (ह्युमन एपिडर्मल ग्रोथ फॅक्टर रिसेप्टर 2) पॉझिटिव असलेल्या स्तनाच्या कर्करोगावर उपचार करण्यासाठी वापरली जाते. गर्भधारणेदरम्यान सहसा लक्ष्यित उपचार पध्दती दिल्या जात नाहीत आणि ट्रास्टुझुमॅब घेत असताना किंवा शेवटच्या मात्रेनंतर सहा महिन्यांमध्ये स्तनपान देण्याची शिफारस केली जात नाही.  </p>

 <p class="sub">जन्मानंतरच्या समस्या</p><br/>

 <p style="text-align: justify;">गर्भधारणेदरम्यान निदान झालेल्या अनेक महिला आपल्या गर्भधारणेचा अवधी पूर्ण करतात आणि स्तनाच्या कर्करोगाच्या त्यांच्या उपचारांमुळे त्यांना बाळाच्या जन्मादरम्यान कोणत्याही समस्या अनुभवास येत नाहीत. जर बाळ लवकर जन्माला येण्याची शक्यता असेल तर, बाळाच्या विकासाला मदत करण्यासाठी आणि बाळामध्ये श्वसनाच्या समस्या निर्माण होण्याची शक्यता कमी करण्यासाठी कॉर्टिकोस्टिरॉईडच्या इंजेक्शन्सचा कोर्स देऊ केला जाईल</p> 

 <p style="text-align: justify;">जिथे शक्य असेल तिथे, तज्ञ टीमने सिझेरियन सेक्शन टाळण्याचा प्रयत्न करावा कारण त्याच्याशी निगडीत गुंतागुंतींची शक्यता असते, जसे की संक्रमण होण्याची शक्यता जास्त असते कारण रुग्णाच्या प्रतिकार यंत्रणेवर आधीच केमोथेरपीचे परिणाम झालेले असतात.</p>


 <p class="sub">स्तनपान</p><br/>
 <p style="text-align: justify;">ज्या स्त्रियांना नुकतेच बाळ झाले आहे किंवा ज्यांच्यावर स्तनाच्या कर्करोगाचे उपचार सुरू केले जाणार आहेत त्यांनी स्तनपान थांबविण्याची (किंवा सुरू न करण्याची) डॉक्टर शिफारस करतात. जर स्तनाच्या कर्करोगाची शस्त्रक्रिया झाल्यावर केमोथेरपी, रेडिओथेरपी किंवा हॉर्मोन उपचारांची गरज नसेल तर, काही स्त्रियांना स्तनपान देता येऊ शकते.  </p>

 <p style="text-align: justify;">जर आई कोणत्याही औषधाच्या उपचारांवर नसेल तर ती कॉन्ट्रालॅटरल (उपचार न केलेल्या) स्तनाने स्तनपान देऊ शकते. अनेक स्त्रियांना उपचार केलेल्या स्तनातूनही दूध येत असले तरी, दुधाचे प्रमाण अनेकदा कमी होते. पूर्वी रेडिओथेरपीला उघड झालेल्या स्तनाने स्तनपान देण्यामुळे मास्टाइटिस (संसर्ग) होऊ शकतो आणि यावर उपचार करणे अवघड असू शकते.</p>

 <p style="text-align: justify;">गर्भधारणेदरम्यान स्तनाच्या कर्करोगाच्या निदानाशी जुळवून घेणे. गर्भधारणेदरम्यान किंवा बाळाचा जन्मानंतर लगेच स्तनाच्या कर्करोगाचे निदान होणे अतिशय दु:खदायक असू शकते आणि उपचार घेत असताना बाळाची काळजी घेणे हे शारीरिकदृष्ट्या आणि मानसिकदृष्ट्या थकवणारे असते. धक्कादायक अनुभव कमीत कमी करण्यासाठी उपचार करणार्या टीमसह नियमीत समुपदेशन सत्रे आवश्यक आहेत.


</p>

   

</body>
</html>