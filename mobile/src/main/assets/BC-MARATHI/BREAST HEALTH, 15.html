<!DOCTYPE html>
<html xmlns="http://www.w3.org/1999/xhtml">
<head>

    <title></title>
     <link rel="stylesheet"  type="text/css" href="../css/bbi.common.css">
</head>
<body>
  

    <div class="align">
        <h2 class="h2" style="text-align:center;">ब्रेस्ट कॅन्सर <br/>अनुवांशिक धोका</h2>
    </div>

    
    <p class="story">पूर्णिमा (नाव बदलले आहे) </p>

    <p class="story">&‘माझी आजी वयाच्या 45व्या वर्षी ब्रेस्ट कॅन्सरने गेली आणि माझ्या आईला आणि बहिणीलाही ब्रेस्ट कॅन्सर आहे. मला ब्रेस्ट कॅन्सर होण्याचा धोका आहे का हे पाहण्यासाठी मी माझ्या डॉक्टरकडे गेले. माझ्या डॉक्टरांनी मला तज्ज्ञाकडे पाठवले, ज्यांनी कॅन्सर अनुवांशिकतेमध्ये प्रशिक्षण घेतले आहे. कुटुंबाचा तपशीलवार इतिहास जाणून घेतल्यानंतर त्यांनी मला अनुवांशिकतेची चाचणी करायला सांगितले आणि माझ्यामध्ये बीआरसीए2 जनुक सापडले. मला आता सांगण्यात आले आहे की, मला माझ्या आयुष्यात ब्रेस्ट कॅन्सर होण्याचा खूप धोका आहे. तज्ज्ञाने मला माझ्यासमोरील पर्यायांविषयी सल्ला देऊन समुपदेशन केले आहे. आता मला माझ्या पर्यायांविषयी संपूर्ण माहिती आहे. </p>
    <p class="story">राधा (नाव बदलले आहे) </p>
    <p class="story">‘जेव्हा माझ्या बहिणीला 50 व्या वर्षी ब्रेस्ट कॅन्सरचे निदान झाले तेव्हा, मला ब्रेस्ट कॅन्सर होण्याचा धोका आहे का हे पाहण्यासाठी मी माझ्या डॉक्टरकडे गेले. माझ्या डॉक्टरांनी मला तज्ज्ञाकडे पाठवले, ज्यांनी कॅन्सर अनुवांशिकतेमध्ये प्रशिक्षण घेतले आहे, जिथे माझ्या कुटुंबाच्या दोन्ही बाजूंकडे कॅन्सर असलेल्या सर्व लोकांसह तपशीलवार इतिहास विचारण्यात आला. मला असे सांगण्यात आले की माझ्या कुटुंबाच्या इतिहासामुळे मला विशेष असा धोका नव्हता आणि इतर सर्वसामान्य लोकांइतकाच मलाही धोका होता.’ 

 </p>

    <div class="align">
        <p class="h2">परिचय </p>
    </div>
    <p style="text-align: justify;">ब्रेस्ट कॅन्सर हा भारतातील महिलांना होणारा सर्वात सामान्य कॅन्सर आहे. इंडियन कौन्सिल ऑफ मेडिकल रिसर्चच्या (आयसीएमआर) आकडेवारीनुसार, प्रत्येक वर्षी भारतामध्ये ब्रेस्ट कॅन्सरचे साधारणपणे 1,50,000 नवीन रुग्ण आढळतात. हे फक्त हिमनगाचे टोक असू शकते कारण बरीचशी प्रकरणे कॅन्सर रजिस्ट्रीकडे नोंदवल्याच जात नाहीत</p>
    <p style="text-align: justify;">जर तुम्हाला किंवा तुमच्या एखाद्या जवळच्या नातेवाईकाला ब्रेस्ट कॅन्सर झाल्याचे निदान झाले असेल तर तुम्हा दोघांना आणि तुमच्या इतर कुटुंबीयांना काय वाटेल याची चिंता तुम्हाला वाटत असेल. .</p>
    <p style="text-align: justify;">हा लेख त्या लोकांसाठी आहे, ज्यांना कुटुंबांमधील ब्रेस्ट कॅन्सरबद्दल अधिक जाणून घ्यायचे आहे. यामध्ये ब्रेस्ट कॅन्सरच्या रुग्णांसाठी तीन मुख्य धोक्याचे मुद्दे स्पष्ट करून सांगण्यात आले आहेत, या आजारासंबंधी कुटुंबाचा इतिहास किती महत्त्वाचा असतो, आणि हे तुम्हाला किंवा तुमच्या कुटुंबातील कोणाला लागू होते असे तुम्हाला वाटत असेल तर काय करायचे. जरी हा लेख महिलांना उद्देशून असला तरी यातील बरीचशी माहिती पुरुषांसाठीही महत्त्वाची आहे. .</p>
    <p style="text-align: justify;">आरोग्याच्या संबंधाने धोक्याची सामान्यपणे दोन मार्गांनी चर्चा होत असते: तुलनात्मक धोका आणि आणि संपूर्ण धोका. .</p>
    <ul style="text-align: justify;">
        <li>
            <font class="sub">तुलनात्मक धोका:</font>
			<br/><br/>
          एका विशिष्ट धोक्यामुळे असुरक्षित असलेल्या लोकांना काही (आजार) होण्याची शक्यता आणि असा काही धोका नसलेल्या लोकांना तेच आजार होण्याची शक्यता यांची तुलना. उदाहरणार्थ, धूम्रपान न करणार्या लोकांपेक्षा धूम्रपान करणार्यांना फुफ्फुसाचे आजार होण्याची शक्यता जास्त असते. तुलनात्मक धोका हा सहसा टक्केवारीमध्ये नोंदवला जातो. 
        </li>
        
        <p></p>
        <li>
            <font class="sub">संपूर्ण धोका:</font>
			<br/><br/>
            एका विशिष्ट कालावधीत एखाद्या व्यक्तीला एखादा आजार होण्याची शक्यता. उदाहरणार्थ, आपणा सर्वांना कॅन्सर आणि हृदयरोग होण्याचा संपूर्ण धोका असतो. संपूर्ण धोका हा शक्यतो आकड्यांमध्ये दिला जातो, जसे की ‘9 पैकी 1’. धोका व्यक्त करण्याच्या हे निरनिराळे मार्ग गोंधळून टाकू शकतात आणि हा धोका तुमच्याशी कसा जोडलेल असतो हे जाणून घेणेही कठीण असते. 
        </li>
    </ul>
    <font class="sub" style="text-align:center;">धोक्यां’बद्दल प्रसारमाध्यमांतील नवीन बातम्या</font>
    <p style="text-align: justify;">ब्रेस्ट कॅन्सरविषयी बातम्यांमधून नेहमीच चर्चा होत असते, आणि ‘कशामुळे’ तरी ब्रेस्ट कॅन्सर होतो किंवा काहीतरी ब्रेस्ट कॅन्सरशी ‘जोडलेले असते’ असे सांगणार्या हेडलाईन्स तुम्ही नेहमीच पाहता. मात्र जेव्हा तुम्ही या हेडलाईन्सच्या पलिकडे पाहता तेव्हा खरी गोष्ट वेगळीच असल्याचे दिसून येईल. ब्रेस्ट कॅन्सरच्या धोक्यासंबंधी असलेल्या काही बातम्या या मर्यादित किंवा संशयास्पद संशोधनावर आधारित असतात, किंवा या संशोधनामध्ये अगदी कमी लोकांचा सहभाग असतो. कधीकधी याचे निकाल अतिशोयक्ती करून किंवा दिशाभूल करणार्या पद्धतीने सांगितलेले असतात, आणि हा धोका - जर सिद्ध झालाच तर - फार कमी असतो. त्यामुळे तुम्ही कधी ब्रेस्ट कॅन्सरच्या धोक्यासंबंधी बातमी ऐकली, जिची तुम्हाला चिंता वाटते, त्यामागील अधिक संशोधनाची माहिती करून घेतल्यास तुम्हाला हा धोका आहे की नाही हे समजण्यात तुम्हाला मदत होईल.  </p>
    <font class="sub">ब्रेस्ट कॅन्सरचा धोका </font>
    <p style="text-align: justify;">आपल्याला अजूनही ब्रेस्ट कॅन्सरची नेमकी अचूक कारणे माहिती नाहीत, किंवा काही लोकांना ब्रेस्ट कॅन्सर का होतो आणि काही लोकांना का होत नाही हेही माहित नाही. संशोधनातून असे दिसते की ब्रेस्ट कॅन्सर हा अनेक निरनिराळ्या घटकांच्या एकत्रीकरणातून होतो. ब्रेस्ट कॅन्सर झालेल्या सर्व रुग्णांपैकी फक्त काही मोजक्या रुग्णांनाच त्यांना तो का झाला आहे हे माहित असेल - ज्यांना माहित आहे की त्यांना अनुवांशिकतेमधूनच ब्रेस्ट कॅन्सरचे जनुक मिळाले आहे. </p>
    <p style="text-align: justify;">आपल्याला माहित आहे की काही गोष्टींमुळे ब्रेस्ट कॅन्सर होण्याची शक्यता बदलू शकते. यांना ‘जोखमीचे घटक’ असे म्हणतातय त्यांच्यामध्ये ब्रेस्ट कॅन्सर होण्याचा धोका एकतर कमी करण्याचा किंवा वाढवण्याची क्षमता असते.

.</p>
    <p style="text-align: justify;">आपल्याला असलेला धोका कमी करण्याचे काही मार्ग आहेत का हे तपासून पाहण्यासाठी आपण हे जोखमीचे घटक ओळखणे फायदेशीर ठ: शकते. मात्र, हे लक्षात ठेवणे महत्त्वाचे आहे की, अनेक प्रकरणांमध्ये या घटकांमुळे धोका कमी होण्याचे अथवा वाढण्याचे प्रमाण फार कमी आहे. </p>
    <p style="text-align: justify;">तुम्हाला एक किंवा त्यापेक्षा अधिक जोखमीचे घटक लागू होत असतील तर तुम्हाला ब्रेस्ट कॅन्सर होण्याची शक्यता, तुम्हाला हे घटक लागू होत नसतील तर त्या परिस्थितीपेक्षा अगदी थोडीशीच जास्त असते. याचा अर्थ असा होत नाही की, तुम्हाला ब्रेस्ट कॅन्सर होईल आणि तुमची व्यक्तिगत जोखीम एकंदरीत कमी असू शकते. एखाद्या व्यक्तीमध्ये जोखमीचे अनेक घटक असू शकतात आणि तरीही तिला अजिबात ब्रेस्ट कॅन्सर होणार नाही, तर दुसर्या एखाद्या व्यक्तीमध्ये जोखमीचे अगदी कमी घटक असू शकतात आणि तरीही तिला ब्रेस्ट कॅन्सर झाल्याचे निदान होईल. </p>
    <p style="text-align: justify;">हे लक्षात घेणेही आवश्यक आहे की, तुमचे वैयक्तिक जोखमीचा घटक हा एकमेवाद्वितीय असतो आणि तो कालपरत्वे बदलू शकतो - उदाहरणार्थ जसे तुमचे वय वाढत जाते तसे किंवा जर तुमच्या कुटुंबाचा इतिहास बदलला (तुमच्या कुटुंबात एखाद्याला कॅन्सर झाल्याचे निदान झाल्यास). 

.</p>
    <p style="text-align: justify;">ब्रेस्ट कॅन्सर होण्याचे तीन महत्त्वाचे जोखमीचे घटक हे अशा गोष्टी आहेत, ज्या बदलण्यासाठी आपण काहीही क: शकत नाही - लिंग, वाढते वय आणि ठळक कौटुंबिक इतिहास. 

</p>
    <font class="sub">लिंग </font>
    <p style="text-align: justify;">स्त्री असणे हाच ब्रेस्ट कॅन्सर होण्याचा सर्वात मोठा जोखमीचा घटक असतो. त्यामुळे तुम्ही स्त्री असाल तर तुम्हाला पुरुषाच्या तुलनेत ब्रेस्ट कॅन्सर होण्याचा धोका खूप जास्त असतो. .</p>
    <font class="sub">वाढते वय </font>
    <p style="text-align: justify;">लिंगानंतर वय हा ब्रेस्ट कॅन्सर होण्याचा दुसरा मोठा महत्त्वाचा जोखीम घटक असतो - व्यक्तीचे वय जितके जास्त तितका हा धोका मोठा. पाश्चात्त्य देशांमध्ये ब्रेस्ट कॅन्सरचे सर्वात जास्त (80 टक्क्यांपेक्षा जास्त) रुग्ण या 50 वर्षे वयावरील स्त्रियांमध्ये आणि 60 वर्षे वयावरील पुरुषांमध्ये आढळतात. मात्र, भारतामध्ये पाश्चात्त्य देशांच्या तुलनेत सर्वात जास्त ब्रेस्ट कॅन्सर हे एक दशक आधीच आढळून येतात आणि चाळीशीच्या महिलांमध्ये सामान्यपणे आढळतो. याची कारणे अज्ञात आहेत. भारतामध्ये संपूर्ण आयुष्यात ब्रेस्ट कॅन्सर होण्याचे प्रमाण एकंदरीत 28 मध्ये 1 इतके आहे, तेच शहरी भागामध्ये 22 मध्ये 1 असे आहे. .</p>
    <font class="sub">ठळक कौटुंबिक इतिहास </font>
    <p style="text-align: justify;">काही मोजक्या महिलांच्या कुटुंबामध्ये ब्रेस्ट कॅन्सरचा ठळक इतिहास असल्यामुळे, त्यांनाही ब्रेस्ट कॅन्सर होण्याचा धोका वाढलेला असतो. कुटुंबाच्या इतिहासामध्ये अनेक पिढ्यांमधील तुमच्या रक्ताच्या नातेवाईकांच्या (जे नातेवाईक जन्मामुळे झालेले असतात, लग्नामुळे नाही), आधीच्या आणि आताच्या आजारांची नोंद ठेवलेली असते - उदाहरणार्थ, तुमची आई आणि वडील, त्यांचे भाऊ आणि बहिणी (तुमचे काका, मामा, आत्या, मावश्या), त्यांचे पालक (तुमचे आजी-आजोबा) आणि त्यांचे भाऊ आणि बहिणी (तुमचे चुलत आजी-आजोबा, मामे आजी-आजोबा, आते आजी-आजोबा, मावस आजी-आजोबा). </p>
    <p style="text-align: justify;">कुटुंबाचा इतिहास घेताना तुमच्या आईच्या बाजूचे कुटुंब आणि तुमच्या वडिलांच्या बाजूचे कुटुंब यांचा वेगवेगळा विचार केला जातो. 

</p>
    <p style="text-align: justify;">कुटुंबाचा इतिहास जेव्हा कुटुंबाच्या एकाच बाजूचा असतो तेव्हा तो ठळक मानला जातो: </p>
    <ul style="text-align: justify;">
        <li style="color: #c7007f;">
            40 वर्षे वयाच्या आधी ब्रेस्ट कॅन्सर झालेले एक किंवा अधिक रक्ताचे नातेवाईक
        </li>
        <li style="color: #c7007f;">
            ब्रेस्ट कॅन्सर झालेले दोन किंवा अधिक रक्ताचे नातेवाईक
        </li>
        <li style="color: #c7007f;">
           ब्रेस्ट कॅन्सर झालेले आणि गर्भाशयाचा कॅन्सर असलेले रक्ताचे नातेवाईक.
        </li>
        <li style="color: #c7007f;">
            दोन्ही स्तनांमध्ये कॅन्सर झालेली (बायलॅटरल) किंवा स्तन आणि गर्भाशय असा दोन्हीकडे कॅन्सर झालेली रक्ताची एक नातेवाईक
        </li>
        <li style="color: #c7007f;">
            	ब्रेस्ट कॅन्सर झालेला रक्ताचा पुरुष नातेवाईक
        </li>
    </ul>
    <p style="text-align: justify;">मात्र, बर्याच स्त्रियांमध्ये ब्रेस्ट कॅन्सरचा ठळक कौटुंबिक इतिहास नसतो आणि त्यामुळे त्यांच्या ब्रेस्ट कॅन्सरच्या एकंदरीत जोखीम घटकांवर परिणाम होत नाही. .</p>
     <font class="sub">कुटुंबात ब्रेस्ट कॅन्सर </font>
    <p style="text-align: justify;">भारतामधील स्त्रियांना ब्रेस्ट कॅन्सर हा सर्वात जास्त होणारा कॅन्सर आहे. त्यामुळे तुम्हाला ब्रेस्ट कॅन्सर झालेला नातेवाईक असला तरी त्यामुळे तुम्हालाच ब्रेस्ट कॅन्सर होण्याची शक्यता असतेच असे नाही. </p>
    <p style="text-align: justify;">बहुतांश ब्रेस्ट कॅन्सर हे अनुवांशिक कारणामुळे होत नाहीत आणि ते इतर नातेवाईकांना त्यांच्या जीवनकाळात जोखमीचा घटक असत नाहीत. जोखमीचा घटक म्हणून तुलना करायची झाल्यास, कुटुंबांमधील ब्रेस्ट कॅन्सर हे सहसा तीनपैकी एका गटात मोडणारे असतात आणि तु्म्ही या तीन गटांचे संदर्भ अनेक निरनिराळ्या मार्गांनी ऐकायला येतील: </p>
   
   <ul>
   <li style="text-align: -webkit-auto;">सरासरी धोका (याला तुरळक किंवा लोकसंख्येइतका धोका असेही म्हणतात) . </li>
   <br/>
   <li style="text-align: -webkit-auto;">मध्यम धोका (याला फॅमिलियल/ वाढीव धोका असेही म्हणतात) </li>
   <br/>
   <li style="text-align: -webkit-auto;">उच्च धोका (याला अनुवांशिक/वाढलेला धोका असेही म्हणतात)   </li>
   
   </ul>
  
    <p style="text-align: justify;">जर तुम्हाला ब्रेस्ट कॅन्सर होण्याच्या धोक्याची चिंता वाटत असेल तर तुम्ही नेमका तुमच्यासाठी आणि तुमच्या कुटुंबीयांसाठी व्यावसायिक सल्ला घेणे महत्त्वाचे असते. तुमच्या कुटुंबाच्या इतिहासाविषयी तपशील जाणून घेऊन, तुमच्या कौटुंबिक इतिहासामुळे तुम्हाला ब्रेस्ट कॅन्सर होण्याचा धोका जास्त आहे की नाही याचे तुमचा तज्ज्ञ आढावा घेईल आणि त्यानुसार पुढे काही उपाय करायचे की नाही याबद्दल शिफारस करेल. </p>
    <font class="sub" style="text-align:center;">सरासरी धोका (तुरळक किंवा लोकसंख्येइतका धोका) </font>
    <p style="text-align: justify;">कधीकधी धोक्याची ही पातळी लोकसंख्येइतकी असल्याचे म्हटले जाते, याचा अर्थ असा की तुम्हाला ब्रेस्ट कॅन्सर होण्याचा धोका हा ब्रेस्ट कॅन्सरचा कौटुंबिक ठळक इतिहास नसलेल्या इतर स्त्रियांइतकाच किंवा त्याच्यासारखाच असतो. .</p>
    <p style="text-align: justify;">बहुतांश ब्रेस्ट कॅन्सर हे अनुवांशिक नसतात आणि त्यामुळे ते कुटुंबाच्या इतर सदस्यांना असलेला धोका वाढवत नाहीत. ज्या कुटुंबात एखाद्या व्यक्तीला 40 वर्षे वयानंतर ब्रेस्ट कॅन्सर असल्याचे निदान झाले आहे त्या कुटुंबामध्ये असे घडू शकते. 

</p>
    <font class="sub" style="text-align:center;">मध्यम धोका  <br/>(फॅमिलियल/वाढीव धोका)</font>
    <p style="text-align: justify;">याला कधीकधी वाढीव धोका असे म्हणतात कारण तुम्हाला ब्रेस्ट कॅन्सरचा असलेला धोका हा सरासरीपेक्षा जास्त असतो - पण तरीही तुम्हाला तुमच्या कौटुंबिक इतिहासामुळे ब्रेस्ट कॅन्सर होण्याची शक्यता कमी असते. मध्यम - याला कधी कधी वाढीव धोका असे म्हणतात कारण याचा अर्थ असा होतो की तुमची जोखीम सरासरीपेक्षा जास्त आहे - मात्र, तुम्हाला तुमच्या कौटुंबिक इतिहासामुळे ब्रेस्ट कॅन्सर होणार नाही याची शक्यता अधिकच असते. मध्यम धोका असलेल्या स्त्रीच्या अनेक नातेवाईकांना ब्रेस्ट कॅन्सर झालेला असू शकतो, पण या आजाराचा ठराविक असा पॅटर्न नसतो. या कुटुंबांमध्ये जरी अनेक पिढ्यांमध्ये अनेकांना ब्रेस्ट कॅन्सर झाला असला तरी सहसा उतारयवयामध्ये तो होण्याची शक्यता जास्त असते. .</p>
    <p style="text-align: justify;">या कुटुंबांमध्ये ब्रेस्ट कॅन्सर हा उच्च धोक्याच्या जनुकीय बदलामुळे झाल्याची शक्यता कमी असते आणि जरी कमी धोक्याची जनुके आढळून आली तरी सध्या त्याची जनुकीय चाचणी उपलब्ध नाही. असेही शक्य आहे की या कुटुंबांमध्ये जीवनशैली आणि वातावरणातील घटक ब्रेस्ट कॅन्सरला कारणीभूत होतात, मात्र सध्या या गृहीतकाला पाठिंबा देणारे कोणताही विश्वसनीय पुरावा नाही. .</p>
    <font class="sub" style="text-align:center;">उच्च धोका <br/>(याला अनुवांशिक/वाढलेला धोका असेही म्हणतात).</font>
    <p style="text-align: justify;">ज्या महिलेला ब्रेस्ट कॅन्सर होण्याचा धोका वाढलेला असतो तिला तिच्या आयुष्यात ब्रेस्ट कॅन्सर होण्याची शक्यता इतर महिलांपेक्षा जास्त असते - मात्र, याचा अर्थ असाही नाही की तिला ब्रेस्ट कॅन्सर हमखास होणार.  </p>
    <p style="text-align: justify;">धोक्याच्या या पातळीला कधी कधी उच्च धोका असे म्हटले जाते, मात्र तरीही या गटातही धोक्याच्या अनेक वेगवेगळ्या पातळ्या आहेत. ज्या महिलेला ब्रेस्ट कॅन्सर होण्याचा उच्च धोका असतो तिला तिच्या आयुष्यात ब्रेस्ट कॅन्सर होण्याची शक्यता इतर महिलांच्या तुलनेत जास्त असते - मात्र, याचा अर्थ असाही नाही की तिला ब्रेस्ट कॅन्सर हमखास होणार.  </p>
    <p style="text-align: justify;">ज्या महिलेला उच्च धोका असल्याचे अनुमान काढले जाते, तिला अनेक पिढ्यांमध्ये ब्रेस्ट कॅन्सर झालेले जवळचे अनेक नातेवाईक असतात - उदाहरणार्थ, आजी, आई आणि मुलगी. अनेकदा या नातेवाईकांमध्ये तरुण वयामध्येच ब्रेस्ट कॅन्सर आढळून येतो. .</p>
    <p style="text-align: justify;">अशा प्रकारचा कौटुंबिक इतिहास हा ब्रेस्ट कॅन्सरच्या बदललेल्या जनुकामुळे असतो. जर जनुकीय चाचण्यांमध्ये कुटुंबामध्ये ब्रेस्ट कॅन्सरचा बदललेला जनुक असल्याचे दिसून आले तर त्याला अनुवांशिक ब्रेस्ट कॅन्सर असे म्हणतात. लक्षात ठेवा, एखाद्या महिलेमध्ये ब्रेस्ट कॅन्सरचा बदललेला जनुक आढळून आला तरी तिला ब्रेस्ट कॅन्सर होईलच असे नाही. </p>
    <p style="text-align: justify;">ब्रेस्ट कॅन्सर असलेल्या अगदी कमी प्रमाणातील महिलांमध्ये (5 ते 10 टक्के) ब्रेस्ट कॅन्सरचा बदललेला जनुक आढळून येतो. अनुवांशिक ब्रेस्ट कॅन्सरमध्ये सर्वात जास्त प्रमाणात आढळून आलेले दोन जनुके म्हणजे बीआरसीए1 (ब्रेस्ट कॅन्सर 1) आणि बीआरसीए2 (ब्रेस्ट कॅन्सर 2). 

.</p>
    <p style="text-align: justify;">आणखी एका जनुकामध्ये बदल झाल्यामुळे ब्रेस्ट कॅन्सर होऊ शकतो, तो म्हणजे टीपी53 (ट्युमर सप्रेसर प्रोटीन 53), पण एखाद्या महिलेमध्ये या जनुकामुळे ब्रेस्ट कॅन्सर होण्याचे प्रसंग फार दुर्मिळ आहेत. इतर काही जनुकांमुळेही ब्रेस्ट कॅन्सर होऊ शकतो, पण त्यांचा अजून शोध लागलेला नाही. तुम्ही किंवा तुमच्या कुटुंबीयांपैकी कोणाला मध्यम ते उच्च धोका असला तरी, याचा अर्थ असा नाही की तुम्हाला किंवा त्यांना हमखास ब्रेस्ट कॅन्सर होईल. </p>
    <p style="text-align: justify;">इतर काही जनुकांमुळेही ब्रेस्ट कॅन्सर होऊ शकतो, पण त्यांचा अजून शोध लागलेला नाही. </p>
     
	 
    <p style="text-align: justify;">एखाद्या कुटुंबामध्ये अनुवांशिक ब्रेस्ट कॅन्सर होऊ शकतो, जेव्हा खालील गोष्टी आढळून येतात: .</p>
    <font class="sub">ब्रेस्ट कॅन्सरच्या धोक्याचे मूल्यांकन </font>
    <p style="text-align: justify;">जर तुम्हीला तुमच्या जोखमीबद्दल चिंता वाटत असेल तर तुम्ही तुमच्या डॉक्टरांचा सल्ला घ्या, जे तुम्हाला कॅन्सर जेनेटिक्समध्ये विशेष प्रशिक्षण घेतलेल्या तज्ज्ञाकडे पाठवतील.  </p>
	
	
    <font class="sub">(डॉक्टरांशी) भेटीच्या वेळी </font>
	
	
    <p style="text-align: justify;">तुम्हाला तुमच्या कुटुंबाच्या दोन्ही बाजूंच्या रक्ताच्या नातेवाईकांचा कौटुंबिक इतिहास विचारला जाईल. त्यामध्ये तुमचे आई, वडील, मुलगे आणि मुली, भाऊ आणि बहिणी, आत्या-मावशी आणि काका-मामा, भाचे-पुतणे आणि भाच्या-पुतण्या, आजी-आजोबा, चुलत-आते-मामे-मावस आज्या आणि चुलत-आते-मामे-मावस आजोबा यांचा समावेश असेल. तुम्ही तुमच्या भेटीच्या वेळी इतर नातेवाईकांकडून तुमच्या कौटुंबिक इतिहासाबद्दल जितकी जास्त माहिती घेता येईल तितकी घ्या. तुम्हाला भेटीची वेळ देण्याआधी यासंबंधीची एखादी प्रश्नावली दिली जाऊ शकते किंवा तुम्हाला क्लिनिकमध्येच त्याविषयी विचारले जाऊ शकते. .</p>
    <p style="text-align: justify;">तुम्हाला खालीलपैकी प्रश्न विचारले जाऊ शकतात: </p>
    <ul style="text-align: justify;">
        <li style="color:#c7007f;">
           तुमच्या कुटुंबामध्ये कोणत्या प्रकारच्या कॅन्सरचे निदान झाले आहे
        </li>
        <li style="color:#c7007f;">
         निदान झाले तेव्हा प्रत्येक रुग्ण किती वर्षांचा होता
        </li>
        <li style="color:#c7007f;">
           शरीराच्या कोणत्या भागात कॅन्सर सुरू झाला
        </li>
        <li style="color:#c7007f;">
            एखाद्या सदस्याला एकापेक्षा जास्त कॅन्सर झाले होते का (दोन्ही स्तनांमध्ये कॅन्सरसह)
        </li>
        <li style="color:#c7007f;">
            पूर्वजांची पार्श्वभूमी
        </li>
        <li style="color:#c7007f;">
            कॅन्सर झालेले नातेवाईक स्त्री होते की पुरुष
        </li>
    </ul>
    <p style="text-align: justify;">जर तुम्ही दत्तक गेलेला असाल किंवा तुम्हाला तुमच्या जैविक कुटुंबाविषयी काहीही माहित नसेल तर तुमच्या धोक्याचे मूल्यांकन तुम्हाला माहित असलेल्या माहितीच्या आधारावरच केले जाईल. .</p>
    <p class="question">मला मध्यम धोका असेल तर काय होईल?</p>
    <p style="text-align: justify;">ज्या कुटुंबात 40 वर्षांपेक्षा जास्त वयाच्या ब्रेस्ट कॅन्सर झाल्याचे निदान झाले आहे, तो ब्रेस्ट कॅन्सर अपघाताने झालेला असल्याची शक्यता असते. बहुतांश ब्रेस्ट कॅन्सर या गटात मोडतात. तुमच्या कुटुंबाच्या इतिहासाचे मध्यम धोका म्हणून मूल्यांकन झाले असल्यास त्याचा अर्थ असा की तुमच्या कुटुंबातील स्त्रियांना इतर सर्वसाधारण स्त्रियांइतकाच ब्रेस्ट कॅन्सर होण्याचा धोका आहे. .</p>
    <p style="text-align: justify;">जरी तुमचा धोका वाढला नाही तरी तुम्ही स्तनांबाबत खबरदारी घेणे महत्त्वाचे आहे आणि तुम्हाला तुमच्या स्तनांमध्ये कोणतेही बदल आढळल्यास तुम्ही डॉक्टरांचा सल्ला घ्या. तुमच्या कुटुंबाचा इतिहास बदलल्यास तुम्ही पुन्हा डॉक्टरांकडे जाणे आवश्यक आहे - उदाहरणार्थ एखाद्या नातेवाईकाला स्तनांचा किंवा गर्भाशयाचा कॅन्सर झाला तर. </p>
    <p style="text-align: justify;">वय वर्षे 40 नंतर सर्व स्त्रियांनी वार्षिक स्क्रीनिंग मॅमोग्राम करून घेणे महत्त्वाचे असते. .</p>
    <p class="question">मला मध्यम किंवा उच्च धोका असल्यास काय होईल? </p>
    <p style="text-align: justify;">जर तुमच्या कौटुंबिक इतिहासाच्या मूल्यांकनामध्ये तुम्हाला भविष्यात ब्रेस्ट कॅन्सर होण्याचा मध्यम ते उच्च धोका असल्याचे आढळून आले तर, तुम्हाला खालीलपैकी काही पर्याय सुचवले जाऊ शकतात. </p>
    <font class="sub">ब्रेस्ट स्क्रीनिंग </font>
    <p style="text-align: justify;">तुमचे वय आणि तुम्हाला असलेली धोक्याची पातळी यानुसार तुम्हाला स्क्रीनिंगचा प्रकार सुचवला जाईल. पुरुष जरी ब्रेस्ट कॅन्सरच्या जनुकाचे वाहक असले तरी त्यांना स्क्रीनिंगचा पर्याय सुचवला जात नाही. याचे कारण असे की, जरी पुरुषांना ब्रेस्ट कॅन्सर होण्याचा धोका वाढला असला तरी तो सर्वसाधारण लोकसंख्येमध्ये स्त्रियांना असलेल्या धोक्याच्या तुलनेत कमीच असतो. स्त्रियांनी दरवर्षी स्क्रीनिंग मॅमोग्राम ही चाचणी करून घ्यावी. </p>
    <p style="text-align: justify;">
संशोधनात असे दिसून आले आहे की बीआरसीए जनुकवाहकांना, ज्यांच्यामध्ये बदललेला जनुक असतो, त्यांना  मॅमोग्राहम आणि मॅग्नेटिक रेझोनन्स इमेजिंग (एमआरआय) स्क्रीनिंग या दोन्हींनी फायदा होऊ शकतो. शरीराच्या आतमधील भागाची तपशीलवार प्रतिमा मिळावी यासाठी एमआरआय स्क्रीनिंगसाठी मजबूत चुंबकीय क्षेत्राचा आणि रेडिओलहरींचा वापर केला जातो. 
.</p>
    <p style="text-align: justify;">30 ते 40 वयोगटातील उच्च धोका असलेल्या महिलांना (ज्यांच्या शरीरामध्ये बदलेला जनुक असतो किंवा ज्यांच्या कुटुंबीयांपैकी कोणाच्या तरी शरीरात बदललेला जनुक असतो) मॅमोग्राम आणिध्किंवा एमआरआय स्क्रीनिंगचा पर्याय सुचवला जाऊ शकतो. उच्च धोका असलेल्या आणि वय वर्षे 30 पेक्षा कमी असलेल्या महिलांना (उदा. टीपी53 जनुक असलेल्या) ब्रेस्ट कॅन्सर ओळखण्यासाठी स्तनांचा एमआरआय स्क्रीनिंग फायदेशीर ठरत असल्याचे आढळून आले आहे. वय वर्षे 30 पेक्षा कमी असलेल्या महिलांमध्ये मॅमोग्राम एक्स रे उपयुक्त नसतात कारण स्त्रियांच्या हार्मोन्समुळे स्तनांच्या पेशी अधिक दाट (घट्ट) असतात आणि त्यामुळे कधीकधी स्तनांमध्ये झालेले बदल ओळखणे अवघड जाते. </p>
    <font class="sub">जनुकीय समुपदेशन </font>
    <p style="text-align: justify;">जर तुम्हाला जनुकीय समुपदेशनाचा सल्ला देण्यात आला तर तुम्ही जनुकशास्त्रामध्ये विशेष प्रशिक्षण घेतलेल्या डॉक्टरांना भेटा. हे डॉक्टर तुम्हाला तुमच्या कुटुंबाचा इतिहास, तुम्हाला ब्रेस्ट कॅन्सर होण्याच्या धोक्याची पातळी आणि तुमच्यासाठी उपलब्ध असलेले पर्याय हे तुम्हाला अधिक चांगल्या पद्धतीने समजून घेण्यात मदत करतील. जनुकीय चाचणी, स्क्रीनिंग आणि कॅन्सरचा धोका कमी करण्यासाठी शस्त्रक्रिया (रिस्क रिड्युसिंग सर्जरी) अशांसारखे पर्याय उपलब्ध असतात. .</p>
    <p style="text-align: justify;">तुम्हाला भेटीच्या वेळी विचारण्यात आलेल्या काही प्रश्नांची उत्तरे माहित नसतील तर तुम्हाला परत जाऊन तुमच्या कुटुंबाच्या इतिहासाविषयी अधिक जाणून घेण्याची गरज पडू शकते..</p>
    <p style="text-align: justify;">तुमच्या भेटीच्या आधी तुम्हाला पडलेले प्रश्न लिहून काढणे हेही योग्य असेल, जेणेकरून तुम्ही काही महत्त्वाच्या गोष्टी विसरणार नाहीत. अनेक लोकांसाठी जनुकीय समुपदेशन ही फार भावनिक वेळ असू शकते. .</p>
    <font class="sub">जनुकीय चाचणी</font>
    <p style="text-align: justify;">जनुकशास्त्रामध्ये विशेष प्रशिक्षण घेतलेल्या डॉक्टरांना भेटल्यानंतर, जनुकीय चाचणी हा तुम्ही आणि तुमच्या कुटुंबातल्या इतर सदस्यांसमोर पर्याय असू शकतो. फक्त काही लोकांचीच जनुकीय चाचणी करण्यात येईल आणि जरी हा तुमच्यासाठी पर्याय असला तरी तुम्ही ती चाचणी न करण्याचा पर्याय स्वीका: शकता. जनुकीय समुपदेशनामध्ये चाचणीचे परिणाम आणि संभाव्य निकाल याविषयीच्या चर्चेचा समावेश होतो, कधीकधी यासाठी अनेकदा डॉक्टरांना भेटावे लागते. .</p>
    <font class="sub">पहिला टप्पा </font>
    <p style="text-align: justify;">यामध्ये तुमच्या कुटुंबातील ज्या कोणाला स्तनांचा किंवा गर्भाशयाचा कॅन्सर झालेला असेल त्याच्या रक्ताचा नमुना घेतला जातो आणि त्यामध्ये बदलेली जनुके आहेत का याची चाचणी घेतली जाते. या चाचणीचे निकाल दोन महिन्यांच्या आत मिळतात. .</p>
    <p style="text-align: justify;">जर तुमच्या कुटुंबातील ज्या कोणाला स्तनांचा किंवा गर्भाशयाचा कॅन्सर झालेला असेल त्यांच्यापैकी कोणीही हयात नसेल तर, जनुकीय चाचणी शक्य असू शकते. तुमचे डॉक्टर तुम्हाला कोणते पर्याय उपलब्ध आहेत याची माहिती देऊ शकतील. .</p>
    <font class="sub">दुसरा टप्पा </font>
    <p style="text-align: justify;">जर ब्रेस्ट कॅन्सर झालेल्या व्यक्तीमध्ये बदललेला जनुक सापडला तर त्याचा अर्थ असा की आपल्यामध्ये तो बदललेला जनुक आहे की नाही हे तपासून पाहण्यासाठी इतर नातेवाईकांनासुद्धा जनुकीय चाचणी करता येते (याला सूचक चाचणी असे म्हणतात). या सूचक चाचण्यांना फार वेळ लागत नाही कारण क्लिनिकल शास्त्रज्ञांना माहित असते की त्यांना नेमका कसला शोध घ्यायचा आहे ते.</p>
    <p style="text-align: justify;">जर तुमच्या कुटुंबात (स्तनांचा किंवा गर्भाशयाच्या कॅन्सर झालेल्या स्त्रीमध्ये) बदल झालेला जनुक सापडला नाही तर तुम्हाला ब्रेस्ट कॅन्सर होण्याची शक्यता इतर सर्वसामान्य स्त्रियांइतकीच असते आणि तुमच्याकडून तुमच्या मुलांमध्ये बदल झालेला जनुक गेलेला नाही. जर तुम्हाला तुमच्या कुटुंबात बदल झालेला जनुक सापडला तरी तुम्हाला ब्रेस्ट कॅन्सर होईलच असे नाही. मात्र, ज्या लोकांमध्ये बदलेला जनुक नाही त्यांच्यापेक्षा तुम्हाला ब्रेस्ट कॅन्सर होण्याची शक्यता जास्त असते. </p>
    <font class="sub">रिस्क रिड्युसिंग सर्जरी </font>
    <p style="text-align: justify;">जर तुम्हाला ब्रेस्ट कॅन्सर होण्याचा धोका जास्त असेल तर तुमचा हा धोका कमी करण्यासाठी तुमचे डॉक्टर तुमच्याशी रिस्क रिड्युसिंग सर्जरीविषयी चर्चा करतील. यामध्ये दोन्ही स्तन काढून टाकले जातात (बायलॅटरल मास्टेक्टॉमी) आणि त्याला रिस्क रिड्युसिंग सर्जरी असे म्हणतात. सहसा त्याचवेळी दोन्ही स्तनांची पुनर्रचना करण्याचा पर्यायही सुचवला जातो, म्हणजे इम्प्लँट आणि/किंवा शरीराच्या इतर भागांतील ऊती वाप:न स्तनांची पुनर्बांधणी केली जाते.  .</p>
    <p style="text-align: justify;">दोन्ही स्तन काढून टाकल्यामुळे ब्रेस्ट कॅन्सर होण्याची शक्यता मोठ्या प्रमाणात कमी होत असली तरी, त्यामुळे धोका संपूर्णपणे नष्ट होत नाही. बदललेले जनुक असणार्या काही महिलांना गर्भाशयाचा कॅन्सर होण्याचा धोकाही जास्त असतो. .</p>
    <p style="text-align: justify;">नैसर्गिक मेनोमॉजपूर्वी (तुमची मासिक पाळी थांबते तेव्हा) शस्त्रक्रिया करून बीजकोश आणि फेलोपियन ट्युब्ज काढून टाकल्यामुळे (बायलॅटरल साल्पिन्गो-उफोरेक्टॉमी) गर्भाशयाच्या आणि स्तनांच्या कॅन्सरचा धोका कमी होतो असे दिसून आले आहे. कधीकधी बीजकोश आणि फेलोपियन ट्युब्ज काढून टाकण्याबद्दल बोलत असताना, तुमचे तज्ज्ञ डॉक्टर कदाचित त्याचवेळी गर्भाशय काढून टाकण्याविषयी (हिस्टरेक्टॉमी) चर्चा करतील. जर तुमचे वय वर्षे 50 पेक्षा कमी असेल तर जेव्हा तुम्ही धोका कमी करणारी साल्पिन्गो-उफोरेक्टॉमी शस्त्रक्रिया करणार असाल तर, तुमचे तज्ज्ञ तुम्हाला थोड्या काळासाठी हार्मोन रिप्लेसमेंट थेरपी (एचआरटी) घेण्याचा सल्ला देतील. त्यामुळे तुमच्या मेनोपॉजच्या लक्षणांमध्ये तुम्हाला मदत होईल. यामुळे शस्त्रक्रियेमुळे तुमचा ब्रेस्ट कॅन्सरचा धोका कमी होऊन तुम्हाला मिळणार्या लाभावर कोणताही दुष्परिणाम होत नाही असे दाखवणारे पुरावे आहेत. .</p>
    <font class="sub">भविष्यातील कुटुंब </font>
    <p style="text-align: justify;">काही जोडप्यांना बदललेले जनुक पुढील पिढ्यांमध्ये जाण्याची चिंता सतावत असते. </p>
    <font class="sub">जन्मापूर्वीचे निदान (पीएनडी)</font>
    <p style="text-align: justify;">तुम्ही गरोदर असताना बदललेल्या जनुकाचा शोध घेण्यासाठी दोन प्रक्रिया आहेत - कोरियोनिक व्हायलस सँपलिंग (सीव्हीएस) किंवा अॅम्निओसेंन्टेसिस. दोन्ही प्रक्रिया गर्भासंबंधी औषधांमध्ये प्रावीण्य मिळवलेल्या डॉक्टरांकडून केल्या जातात. </p>
    <font class="sub" style="text-align:center;">पूर्व-रोपण जनुकीय निदान (पीजीडी) </font>
    <p style="text-align: justify;">तुम्ही गरोदर होण्याचा विचार करत असाल तर तुम्हाला पूर्व-रोपण जनुकीय निदानाबद्दल (पीजीडी) तुमच्या डॉक्टरांशी बोलायची इच्छा असेल. पीजीडीमध्ये आयव्हीएफ (इन-व्हिट्रो फर्टिलायझेशन) साखळी प्रक्रियेतून जावे लागते, ज्यामध्ये गर्भ गर्भाशयात पाठवण्यापूर्वी त्यामध्ये गर्भामध्ये माहित असलेला, बदल झालेला जनुक आहे की नाही ते तपासले जाते. पीजीडी प्रक्रियेत ज्या गर्भामध्ये ब्रेस्ट कॅन्सरला कारणीभूत असलेला बदललेला जनुक नसतो तोच गर्भ गर्भाशयात पाठवला जातो. </p>
    <p style="text-align: justify;">तुमच्या भावना </p>
    <p style="text-align: justify;">ब्रेस्ट कॅन्सर झालेले नातेवाईक असलेल्या महिलांमध्ये अनुवांशिकतेने ब्रेस्ट कॅन्सर होण्याची भीती अगदी सामान्य असते. जर तुम्हाला मध्यम धोका असल्याचे सांगण्यात आले तर तुम्हाला आश्वासक आणि निश्चिंत वाटू शकते. तुम्हाला ब्रेस्ट कॅन्सर होण्याचा मध्यम ते उच्च धोका असल्याचे समजल्यानंतर अनेक निरनिराळ्या भावना निर्माण होऊ शकतात. तुम्हाला तुमच्या स्तनांच्या आरोग्याबद्दल भीती वाटते किंवा जसजसे तुम्ही ब्रेस्ट कॅन्सर झालेल्या नातेवाईकांच्या वयाचे होऊ लागता तसचसे भविष्यात आपले काय होईल याची भीती वाटू शकते. .</p>
    <p style="text-align: justify;">तुमच्या कुटुंबाचा इतिहास बदलला तर किंवा तुमच्या जनुकीय समुदेशनामध्ये तुम्हाला एखादी गोष्ट समजली नसेल तर तुम्ही पुन्हा तुमच्या डॉक्टरांकडे जाणे महत्त्वाचे असते. </p>
    <font class="sub">धोक्याचे इतर घटक </font>
    <p style="text-align: justify;">इतर काही माहित असलेले घटक आहेत, त्यांच्यापैकी खाली काही दिलेले आहेत, जे ब्रेस्ट कॅन्सर होण्याचा धोका थोड्या प्रमाणात वाढवू शकतात. </p>
    <font class="sub">धोका वाढवणारे घटक: </font>
    <ul style="text-align: justify;">
        <li>
          वयाच्या 12 वर्षापूर्वी मासिक पाळी सुरू होणे
        </li>
        <li>
           वय वर्षे 50 नंतर मेनोपॉज येणे
        </li>
        <li>
        मुले नसणे
        </li>
        <li>
           वय वर्षे 30 किंवा त्यापेक्षा जास्त असताना पहिल्यांदा गरोदर राहणे
        </li>
        <li>
        हार्मोन रिप्लेसमेंट थेरपी (एचआरटी) घेणे - तुम्ही कोणत्या प्रकारचे हार्मोन तुम्ही घेता आणि किती काळासाठी घेता यावर ते अवलंबून असते (तुम्ही थांबल्यानंतर कालांतराने धोका कमी होतो)
        </li>
        <li>
            अनेक वर्षे तोंडाने संततीनियमनाची औषधे घेणे (तुम्ही थांबल्यानंतर कालांतराने धोका कमी होतो)
        </li>
        <li>
           मर्यादेपेक्षा जास्त वजन असणे, विशेषत: मेनोपॉजनंतर
        </li>
        <li>
          	शिफारस केल्यापेक्षा रोजच्या मर्यादेपेक्षा जास्त अल्कोहोल सेवन करणे (महिलांसाठी दोन युनिट, पुरुषांसाठी तीन युनिट)
        </li>
        <li>
         स्तनांच्या काही प्रकारच्या सौम्य (नॉन कॅन्सरस) समस्या
        </li>
        <li>
          उच्च पातळीच्या किरणोत्सर्गाच्या संपर्कात येणे
        </li>
    </ul>
    <p style="text-align: justify;">धोका वाढवणारे एक किंवा त्यापेक्षा जास्त घटक असतील तर त्याचा अर्थ असा नाही की तुम्हाला ब्रेस्ट कॅन्सर होईलच. धोका वाढवणारे एक किंवा त्यापेक्षा जास्त घटक असतील तर त्याचा अर्थ एवढाच होतो की तुमच्यामध्ये हे घटक नसते तर तुम्हाला असलेल्या धोक्यापेक्षा हा धोका थोडासाच जास्त असतो आणि तरीही तुमचा एकंदरीत वैयक्तिक धोका कमी असू शकतो. इतरही काही घटक असतात ज्यामुळे तुम्हाला ब्रेस्ट कॅन्सर होण्याचा धोका कमी होऊ शकतो. त्यापैकी काही घटक खाली दिल्याप्रमाणे आहेत. </p>
    <font class="sub">धोका कमी करणारे घटक: </font>
    <ul style="text-align: justify;">
        <li>
          वयाच्या 15 वर्षानंतर मासिक पाळी सुरू होणे
        </li>
        <li>
          वय वर्षे 45 च्या आधी मेनोपॉज येणे
        </li>
        <li>
          मुले असणे (विशेषत: पहिले मूल वय वर्षे 20 च्या आत होणे)
        </li>
        <li>
            स्तनपान (किमान पाच महिन्यांसाठी - एका किंवा जास्त मुलांना)
        </li>
        <li>
         धोका कमी करणारी शस्त्रक्रिया (फक्त त्यांच्यासाठी ज्यांना अनुवांशिकतेने बदललेला जनुक मिळालेला आहे)
        </li>
        <li>
         नियमित व्यायाम करणे
        </li>
    </ul>
    <p class="question">तुम्ही तुमचा ब्रेस्ट कॅन्सरचा धोका कमी करू शकता का? </p>
    <p style="text-align: justify;">धोक्याचे अनेक घटक तुमच्या नियंत्रणाबाहेर असतात. तुम्ही स्वत:चे वय वाढणे थांबवू शकत नाही, आणि तुमची मासिक पाळी कधी सुरू होईल आणि कधी थांबेल हेही तुमच्या हातात नसते. ज्याबद्दल तुम्ही काही करू शकत नाही किंवा तुम्ही बदलू शकत नाही अशा या धोक्याच्या घटकांबद्दल घाबरण्याचे आणि चिंता करण्याचे टाळा. धोक्याचे काही घटक मात्र तुम्ही तुमचे आयुष्य कसे जगता त्यामध्ये काही बदल करून टाळू शकता. </p>
    <p style="text-align: justify;"> ब्रेस्ट कॅन्सरचा धोका कमी करणारे जीवनशैलीतील बदल खालीलप्रमाणे आहेत:  </p>
    <ul style="text-align: justify;">
        <li>
          तुमचे वजन निरोगी मर्यादेत राखणे, विशेषत: मेनोपॉजनंतर
        </li>
        <li>
           नियमित व्यायाम करणे आणि सक्रिय राहणे
        </li>
        <li>
           संतुलित आहार घेणे आणि सॅच्युरेटेड फॅटचे सेवन मर्यादेत ठेवणे 
        </li>
        <li>
          मदिरापान मर्यादित ठेवणे 
        </li>
    </ul>
    <p style="text-align: justify;">मात्र, जीवनशैलीच्या निवडीमुळे कदाचित ब्रेस्ट कॅन्सर होण्यापासून रोखता येणार नाही. </p>
    <font class="sub">जोखमीच्या घटकांबद्दल सामान्य गैरसमज</font>
    <p style="text-align: justify;">तुम्ही इतर गोष्टींचा ब्रेस्ट कॅन्सरशी संबंध जोडलेल्या बातम्या ऐकल्या असतील. मात्र, खालीलपैकी कोणत्याही गोष्टीमुळे हा धोका वाढत असल्याचे पुरेसे पुरावे नाहीत: </p>
    <ul style="text-align: justify;">
        <li>
          स्तनांना जखम 
        </li>
        <li>
         डिओड्रंट्स/ अँटी-पर्सि्परंट्स
        </li>
        <li>
          तणाव
        </li>
        <li>
          स्तनाग्र टोचणे
        </li>
        <li>
           आतून वायर असलेली ब्रा वापरणे 
        </li>
    </ul>
	
     <font class="sub">स्तनांबद्दल जागरुक असा </font>
	 
	 
    <p style="text-align: justify;">तुमची जोखमीची पातळी किंवा जीवनशैली कशीही असो, तुम्ही जर स्तनांबद्दल जाग:क असाल तर, जरी तुम्हाला ब्रेस्ट कॅन्सर झाला तरी तो तुमच्या शक्य तितक्या लवकर लक्षात येण्याची शक्यता असते. याचाच अर्थ असा की त्यावर यशस्वी उपचार होण्याची शक्यता जास्त असते. स्तनांबद्दल जाग:क झाल्यामुळे तुम्हाला तुमच्या स्तनांची चांगली ओळख होईल आणि तुमच्या आयुष्यात ते कसे बदलत जातात ते तुम्हाला समजेल</p>
    <p style="text-align: justify;">स्तनांबद्दल जाग:क राहून आणि खालील 5 कलमी जागृतीचा कार्यक्रम राबवून तुम्हाला तुमच्या स्तनांची चांगली ओळख होईल आणि तुमच्या आयुष्यात ते कसे बदलत जातात ते तुम्हाला कळेल. </p>
  
     
     <p class="sub">स्तन जागरूकता 5 कलमी कार्यक्रम</p>


        <ul>
            <li style="color: #c7007f">
                तुमच्यासाठी सामान्य काय आहे हे तुम्हाला माहित हवे
            </li>
            <li style="color: #c7007f">
                कोणत्या बदलांची अपेक्षा ठेवली पाहिजे
            </li>
            <li style="color: #c7007f">
               बघा आणि हाताने जाणीव करून घ्या
            </li>
            <li style="color: #c7007f">
               तुमच्या स्तनांमध्ये झालेल्या कोणत्याही बदलाबद्दल ताबडतोब तुमच्या डॉक्टरांना सांगा
            </li>
            <li style="color: #c7007f">
               तुमचे वय 40 किंवा त्यापेक्षा जास्त असेल तर दरवर्षी स्क्रीनिंग मॅमोग्राम करून घ्या
            </li>

        </ul>
   

</body>
</html>