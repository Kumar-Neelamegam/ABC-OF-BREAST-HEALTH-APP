<!DOCTYPE html>
<html xmlns="http://www.w3.org/1999/xhtml">
<head>

    <title></title>
     <link rel="stylesheet"  type="text/css" href="../css/bbi.common.css">
</head>
<body>
 
    <div class="align">
        <p class="h2" style="text-align:center;">ब्रेस्ट कॅन्सर  <br/> आणि शारीरिक कामे  </p>
    </div>

     
    <p></p>
	
	<br/>
    <div style="text-align:center;"><img class="img-responsive" src="../images/bc22.png" alt="" width="60%" height="60%" /></div>
	
	<br/>
	
    <p style="text-align: justify-all;">ब्रेस्ट कॅन्सर झालेल्या अनेक रुग्णांसाठी शारीरिक कामे केल्याने बरेच फायदे होतात, थकवा कमी करण्यापासून स्वत:वर नियंत्रण परत आणेपर्यंत. प्रत्येक रुग्णाला दर आठवड्यात ठराविक प्रमाणात शारीरिक हालचालींची शिफारस केलेली असतानाच, ब्रेस्ट कॅन्सरसाठीचे काही उपचारांमुळे एखाद्या रुग्णाला अतिशय थकल्यासारखे किंवा आजारी असल्यासारखे वाटू शकते. असे काही असेल तर, सांगितलेल्या शारीरिक क्रियांची चिंता न करणेच योग्य. अगदी थोड्या प्रमाणात शारीरिक हालचाली केल्या तरी त्याचे फायदे होऊ शकतात. 

</p>
    <p class="question">शारीरिकदृष्ट्या का सक्रिय असावे? </p>
    <p style="text-align: justify-all;">नियमित शारीरिक हालचाली आणि क्रियांमुळे उपचार सुरू असताना आणि त्यानंतर तुमचे आरोग्य कायम राखू शकते किंवा त्यामध्ये सुधारणा होऊ शकते, आणि खालील गोष्टीही शक्य होतात - </p>
    <ul style="text-align: justify-all;">
        <li>
          कॅन्सरच्या उपचारांचे काही दुष्परिणाम टाळण्यात किंवा कमी करण्यात मदत होते जसे की थकवा, वजन वाढणे, ओस्टिओपोरॉसिस आणि लिम्फोडेमा 
        </li>
        <li>
           दीर्घकाळ आरोग्यात सुधारणा, हार्ट अॅटॅक आणि स्ट्रोक्सचा धोका कमी होतो, आणि कॅन्सर पुन्हा होण्याची शक्यताही कमी होऊ शकते
        </li>
        <li>
           भीती, ताणतणाव, नैराश्य कमी करून मानसिकदृष्ट्या निरोगी राहण्यात मदत होते आणि तुमचा एकंदर मूड चांगला होतो
        </li>
        <li>
           उपचारादरम्यान मसल टोन आणि एअरोबिक फिटनेस पूर्णपणे जाऊ शकतो, ते टाळता येते किंवा कमी करता येते. 
        </li>
    </ul>
    <p style="text-align: justify-all;">शारीरिकदृष्ट्या सक्रिय असण्याबरोबरच सकस आहार घेणे हेही आवश्यक असते. </p>
    <p class="question">मी किती शारीरिक हालचाली आणि क्रिया केल्या पाहिजेत?  </p>
    <p style="text-align: justify-all;">प्रौढांनी आठवड्यातून किमान 150 मिनिटे (2 तास आणि 30 मिनिटे) मध्यम तीव्रतेच्या शारीरिक हालचाली केल्या पाहिजेत अशी शिफारस केली जाते. मध्यम तीव्रतेच्या शारीरिक हालचालींमुळे तुमचे हृदय वेगाने धडधडले पाहिजे. तुम्हाला आणखी उबदार वाटेल आणि श्वास घ्यायला थोडे कठीण जाईल, पण तरीही तुम्ही संभाषण करण्याच्या स्थितीमध्ये असाल. .</p>
    <p style="text-align: justify-all;">याचे तुम्ही तुम्हाला हवे तसे विभाजन करू शकता. उदाहरणार्थ, तुम्ही आठवड्यातून पाच दिवस 30 मिनिटे शारीरिक क्रिया करू शकता. तुम्हाला एका वेळेला कमी वेळ शारीरिक हालचाली करायच्या असतील तेव्हा या दिवशी दिवसातून तीन वेळा 10 मिनिटे याप्रमाणे शारीरिक हालचाली करू शकाल. अजिबात काहीही न करण्यापेक्षा कोणतीही शारीरिक हालचाल चांगलीच असतेय तुम्हाला 150 मिनिटे करणे कठीण जात असेल तर तुम्ही बसून राहण्यात किंवा निष्क्रिय राहण्यात जो वेळ घालवता तो कमी करा आणि हळूहळू यामध्ये वाढ करा. जर तुमची वैद्यकीय अवस्था अशी असेल की त्यामध्ये तुम्हाला फार काही शारीरिक हालचाली करता येत नसतील तर तुम्हाला त्या परिस्थितीत जितके शक्य होईल तितके सक्रिय राहा. व्यायामामध्ये अगदी छोटीशी वाढही आरोग्यासाठी फायदेशीर असते. तुमच्यावर ब्रेस्ट रिकसन्ट्रक्शनची शस्त्रक्रिया केली असेल तर, तुम्ही व्यायामाला कधी सुरुवात करू शकता हे तुमच्या तज्ज्ञांच्या टीमला विचारून घ्या आणि तुमच्यासाठी कोणते व्यायामप्रकार योग्य असतील तेही विचारा</p>
    <p class="question">मी कोणत्या प्रकारच्या शारीरिक हालचाली आणि क्रिया करू शकते?</p>
    <font class="sub" style="text-align:center;">मध्यम तीव्रतेच्या हालचाली आणि क्रियांची उदाहरणे: </font>
    <ul>
        <li>
            भरभर चालणे
        </li>
        <li>
           	सायकल चालवणे
        </li>
        <li>
        डोंगर किंवा टेकडी चढणे
        </li>
        <li>
       वॉटर एअरोबिक्स किंवा पोहणे
        </li>
        <li>
           माळीकाम किंवा घरकाम
        </li>
    </ul>
    <p style="text-align: justify-all;">निरनिराळ्या प्रकारच्या शारीरिक हालचाली आणि क्रिया एकत्र केल्या की त्या अधिक रोमांचक होतात आणि त्यामुळे तुमच्या शरीराच्या निरनिराळ्या अवयवांना व्यायाम मिळेल. </p>
    <font class="sub" style="text-align:center;">तुम्ही प्रथमच व्यायाम करत असाल तर तुमच्यासाठी काही टिप्स</font>
    <p style="text-align: justify-all;">तुम्ही प्रथमच व्यायाम करत असाल तर, तुम्ही तुमच्या व्यायामाची  तीव्रता हळूहळू वाढवली पाहिजे. तुमच्या दैनंदिन कार्यक्रमांमध्ये शारीरिक हालचाली आणि क्रिया वाढवण्याचे अनेक मार्ग आहेत. खालील टिप्सचा तुम्हाला उपयोग होऊ शकतो.  </p>
    <p style="text-align: justify-all;">तुम्हाला चालायला आवडत असेल तर तुम्ही एका वेळी चालण्याची वेळ वाढवू शकता, तसेच एका दिवसातून </p>
    <p style="text-align: justify-all;">चालण्याच्या वेळाही वाढवू शकता. तुमची ताकद परत येईल त्यानुसार, तुम्ही तुमचा वेगही वाढवू शकता. तुमच्या </p>
    <p style="text-align: justify-all;">प्रगतीवर देखरेख ठेवण्यासाठी तुम्हाला पेडोमीटरची (किंवा तुमच्या फोनवर पेडोमीटर अॅपची) मदत होऊ शकते</p>

    <ul style="text-align: justify-all;">
        <li>
        उत्साहात केलेले घरकाम तुमच्या दैनंदिन शारीरिक हालचालींची पातळी वाढवू शकेल.
        </li>
        <li>
         तुम्ही कामावर जाताना किंवा खरेदीसाठी जाताना कारने जात असाल तर तुमची कार काही अंतरावर उभी करा आणि उरलेले अंतर चालत जा. .
        </li>
        <li>
           तुम्हाला ज्या बस स्टॉपपर्यंत जायचे आहे त्याच्या अलिकडच्या स्टॉपवर उतरा आणि उरलेले अंतर चालत जा. .
        </li>
        <li>
        लिफ्टने जाण्याऐवजी जिन्याने जा.
        </li>
        <li>
          कमी बसा आणि जास्त वेळ उभे राहा, उदाहरणार्थ, फोनवर बोलताना. 
        </li>
    </ul>
    <p style="text-align: justify-all;">वास्तववादी लक्ष्य ठरवणे आणि तुम्ही किती शारीरिक हालचाली आणि क्रिया करता याची नोंद ठेवणे यामुळे तुम्हाला प्रेरणा मिळत राहते. </p>
    <font class="sub" style="text-align:center;">स्नायू बळकट करणार्या हालचाली आणि क्रिया </font>
    <p style="text-align: justify-all;">तसेच चालण्यासारख्या शारीरिक हालचाली आणि क्रिया, स्नायू बळकट करण्यासारख्या क्रिया आठवड्यातून किमान दोन वेळा करण्याचा हेतू असतो. तुम्ही स्नायू बळकट करणारे व्यायाम कधी सुरू करू शकता याविषयीचा सल्ला तुमच्यावर उपचार करणार्या टीममधील कोणाला तरी विचारा.  .</p>
    <font>उपचारानंतर या शारीरिक क्रिया आणि हालचालींमुळे तुमचे स्नायू बळकट होण्यात मदत होऊ शकते, आणि त्यामध्ये पुढील बाबींचा समावेश आहे: </font>
    <ul style="text-align: justify-all;">
        <li>
          बसून उठणे
        </li>
        <li>
        स्क्वॅट्स (उकिडवे बसा)
        </li>
        <li>
           भिंतीचा आधार घेऊन प्रेस अप्स करा 
        </li>
        <li>
           	हलकी वजने उचला, जसे की अन्नाचे डबे किंवा पाण्याच्या लहान बाटल्या
        </li>
        <li>
           माळीकाम
        </li>
        <li>
           पदलालित्य आणि उड्या मारण्याचा समावेश असलेल्या कृती, जसे की नृत्य
        </li>
        <li>
          स्टॅटिक बाईक किंवा क्रॉस ट्रेनरसारखी फिटनेसची उपकरणे वापरणे
        </li>
        <li>
    योगासने
        </li>
    </ul>
    <font class="sub" style="text-align:center;">उपचार सुरू असताना आणि त्यानंतर शारीरिक क्रिया आणि हालचाली </font>
    <p style="text-align: justify-all;">ब्रेस्ट कॅन्सरवरील उपचार सुरू असताना आणि त्यानंतर व्यायाम करणे कठीण असू शकते. तुम्हाला थकव्यासारखे दुष्परिणाम जाणवत असतील किंवा तुम्हाला आजारी असल्यासारखे वाटत असेल, तर फार हालचाली करण्याचा प्रयत्न करण्याची चिंता करू नका. अगदी लहान प्रमाणात हालचाली केल्या तरी त्याचे फायदे असतात</p>
    <p style="text-align: justify-all;">कोणत्याही प्रकारच्या हालचाली सुरू करण्यापूर्वी, तुम्ही तुमच्या तज्ज्ञांच्या टीमशी चर्चा करायला हवी. तुम्ही हळुहळू तुमच्या हालचाली वाढवत नेणे सर्वात योग्य असते, विशेषत: व्यायामप्रकार तुमच्यासाठी नवीन असतील तर. 

</p>
    <font class="sub">शारीरिक हालचाली आणि शस्त्रक्रिया  </font>
    <p style="text-align: justify-all;">ब्रेस्ट कॅन्सरच्या शस्त्रक्रियेनंतर, खांदे आणि हातांचे व्यायाम तुम्हाला तुमच्या हालचाली आणि कामकाज पूर्ववत करण्यात मदत करतात. तुम्ही ब्रेस्ट कॅन्सरनंतरचे व्यायाम याविषयीची विशिष्ट माहिती बरोबर दिलेल्या वेब अॅपमध्ये पाहू शकता. </p>
    <font>शस्त्रक्रियेनंतर काही आठवडे जड वस्तू न उचलणे महत्त्वाचे असते. </font>
    <p style="text-align: justify-all;">कोणत्या प्रकारची शारीरिक हालचाली आणि क्रिया करायच्या आणि किती हा तुमचा व्यक्तिगत निर्णय आहे आणि तो शस्त्रक्रियेपूर्वीच्या तुमच्या फिटनेसवर अवलंबून असेल. अनेक रुग्णांना शस्त्रक्रियेनंतर काही दिवसांतच इतपत बरे वाटते की ते थोडे अंतर चालायला लागतात, पण इतरांना आणखी विश्रांतीची गरज असू शकते. </p>
    <font class="sub" style="text-align:center;">केमोथेरपीदरम्यान शारीरिक हालचाली आणि क्रिया </font>
    <p style="text-align: justify-all;">केमोथेरपीचे दुष्परिणाम व्यक्तीपरत्वे बदलतात. तुम्हाला उपचारांदरम्यान कमालीचे थकल्यासारखे वाटू शकते आणि काही काळापुरते तुम्हाला आजारी असल्यासारखेही वाटू शकते. तुम्हाला शारीरिकदृष्ट्या सक्रिय राहायचे असेल तर हे निराशाजनक असू शकते, पण अशीही वेळ असेल की जेव्हा तुम्हाला काही प्रकारच्या हालचाली आणि क्रिया करण्यास सक्षम असल्यासारखे वाटेल. सौम्य व्यायामामुळे, जसे की चालणे, तुमची ऊर्जा वाढू शकते आणि तुम्हाला कमी दमल्यासारखे वाटेल. .</p>
    <p style="text-align: justify-all;">तुमची तज्ज्ञांची टीम तुम्हाला केमोथेरपी उपचारांदरम्यान तुम्हाला कोणत्या हालचाली आणि क्रिया सुयोग्य आहेत त्याचा सल्ला देईल. </p>
    <font class="sub" style="text-align:center;">पोहोणे आणि केमोथेरपी </font>
    <p style="text-align: justify-all;">तुम्हाला केमोथेरपी सुरू असताना पोहोणे टाळण्याचा सल्ला दिला जाऊ शकतो. जर तुम्हाला पोहायचे असेल तर तुम्ही त्याविषयी सर्वात आधी रुग्णालयाच्या स्टाफशी बोला. याचे कारण असे की केमोथेरपीमुळे तुमच्या प्रतिकारशक्तीच्या संसर्गाशी लढण्याच्या क्षमतेवर परिणाम होतो, ज्यामुळे पाण्यातील कोणत्याही जंतूंमुळे तुम्हाला संसर्ग होऊ शकतो. .</p>
    <font class="sub" style="text-align:center;">रेडिओथेरपीदरम्यान शारीरिक हालचाली आणि क्रिया </font>
    <p style="text-align: justify-all;">तुम्ही रेडिओथेरपी घेत असाल तर, कोणताही सौम्य व्यायाम जो तुम्हाला आरामदायी वाटेल, जसे की चालणे, सौम्य स्ट्रेचिंग, योग तो योग्य असतो. .</p>
    <p style="text-align: justify-all;">रेडिओथेरपीमुळे त्वचेवर होऊ शकणार्या दुष्परिणामामुळे, तुम्हाला उपचार सुरू असताना पोहोणे टाळण्याचा सल्ला दिला जाऊ शकतो, कारण पाण्यातील रसायनांमुळे तुमच्या त्वचेवर परिणाम होऊ शकते. .</p>
    <p style="text-align: justify-all;">जर तुम्हाला रेडिओथेरपीनंतर त्वचेवर परिणाम झाला तर, तुम्ही पुन्हा पोहोणे सुरू करण्यापूर्वी तो नाहीसा होण्याची वाट पाहणे सर्वोत्तम. </p>
    <font class="sub" style="text-align:center;">हार्मोन (एंडोक्राईन) थेरपी घेताना शारीरिक हालचाली आणि क्रिया </font>
    <p style="text-align: justify-all;">हार्मोनल उपचार (उदाहरणार्थ अॅनास्ट्रोझोल, लेट्रोझोल, एक्झिमेस्टेन आणि टॅमॉक्सिफेन) एकतर शरीरातील इस्ट्रोजेनचे प्रमाण कमी करतात किंवा इस्ट्रोजेनचा पेशीमधील परिणाम रोखतात. यामुळे ओस्टिओपोरॉसिस होण्याचा धोका वाढतो. 

</p>
    <p style="text-align: justify-all;">तुम्ही खालीलपैकी काही गोष्टी करून तुमची हाडे मजबूत ठेवू शकता आणि ओस्टिओपोरॉसिसचा धोका कमी करू शकता: </p>
    <ul style="text-align: justify-all;">
        <li>
           वेट बेअरिंग एक्सरसाईज, जसे की चालणे, नाचणे आणि पायर्या चढणे
        </li>
        <li>
           रेझिस्टन्स ट्रेनिंग (दुसर्या वस्तूच्या वजनाविरुद्ध व्यायाम करणे), जसे की भिंतींवर प्रेस अप्स किंवा हलकी वजने उचलणे
        </li>
    </ul>
    <p style="text-align: justify-all;">हार्मोन थेरपीमुळे सांध्यांमध्ये वेदना आणि आखडलेपणा येऊ शकतो. व्यायाम करून आणि वेदनाशामक औषधे घेऊन यावर मात करता येते. </p>
    <p style="text-align: justify-all;">हार्मोन थेरपीचा एक दुष्परिणाम म्हणजे गरम अनियमित रक्तस्राव आणि चालणे किंवा पोहोण्यासारख्या नियमित, सौम्य व्यायामामुळे हे कमी होऊ शकते. 

</p>
    <font class="sub" style="text-align:center;">उपचारानंतर शारीरिक हालचाली आणि क्रिया</font>
    <p style="text-align: justify-all;">उपचारानंतर सामान्यपणे तुम्ही निदानापूर्वी ज्या शारीरिक हालचाली आणि क्रिया करत होतात, त्या तुम्ही पुन्हा करू शकाल. तुम्हाला पूर्वीच्या शारीरिक क्रिया आणि हालचालींसाठी लागणारा वेळ कमी-जास्त होऊ शकतो, त्यामुळे वास्तववादी असा आणि हळूहळू त्या दिशेने प्रयत्न करा. जर तुम्हाला काहीतरी वेगळे करायचे असेल तर किंवा तुम्ही तुमचे दैनंदिन कार्यक्रम सुरू करण्याबद्दल चिंतित असाल तर तुम्ही तुमच्या तज्ज्ञांच्या टीमशी बोलून घ्या</p>
    <font class="sub" style="text-align:center;">तुम्हाला ओस्टिओपोरॉसिस झाल्यास शारीरिक हालचाली आणि क्रिया</font>
    <p style="text-align: justify-all;">तुम्हाला ओस्टिओपोरॉसिस झाल्याचे निदान झाल्यास, उच्च परिणामकारक व्यायामप्रकार टाळा, जसे की उड्या मारणे, पळणे, जॉगिंग किंवा दोरीवरच्या उड्या मारणे. .</p>
    <p style="text-align: justify-all;">तुम्हाला फ्रॅक्चर होण्याचा जास्त धोका असेल तर तुमच्यासाठी विशेष व्यायामप्रकारांची शिफारस केली जाईल. त्यासाठी तुमच्या तज्ज्ञ टीमचा सल्ला घ्या. </p>
    <font class="sub" style="text-align:center;">शारीरिक हालचाली आणि क्रिया आणि लिम्फोडेमा</font>
    <p style="text-align: justify-all;">लिम्फोडेमा म्हणजे शरीराच्या पृष्ठभागावरील पेशींमध्ये वाढलेल्या लसिका द्रव्यामुळे आलेली सूज, आणि एकतर शस्त्रक्रिया किंवा रेडिओथेरपीमुळे लसिका यंत्रणेला झालेल्या हानीमुळे ही सूज येते. सर्वात सामान्य लक्षण म्हणजे हातावर आलेली सूज, ज्यामध्ये तळवा आणि बोटांचाही समावेश असतो, पण त्याचबरोबर स्तन किंवा छातीच्या भागावरही परिणाम होऊ शकतो. असे मानले जाते की, व्यायामामुळे लिम्फोडेमा होत नाही किंवा असल्यास अधिक बिघडत नाही आणि कदाचित लक्षणेही कमी होऊ शकतात. </p>
    <p style="text-align: justify-all;">तुमच्यासाठी सर्वोत्तम असलेला व्यायामाचा प्रकार लिम्फोडेमाची तीव्रता आणि त्याचे कारण यावर अवलंबून असेल, तसेच तुम्हाला इतर काही वैद्यकीय समस्या आहे का, जसे की हृदयरोग किंवा संधिवात यावरही ते अवलंबून आहे. तुमच्या लिम्फोडेमाच्या प्रसारानुसार, तुम्हाला कोणता व्यायाम प्रकार योग्य असेल त्याबद्दल तुमचे डॉक्टर तुम्हाला सांगतील.</p>
    <font class="question">तुमचा व्यायाम प्रकार निवडताना, एअरोबिक व्यायाम प्रकारावर लक्ष केंद्रीत करा आणि असे व्यायामप्रकार जे तुमच्या स्नायूंची बळकटी वाढवायला मदत करतील. </font>
    <p style="text-align: justify-all;">लिम्फोडेमा असलेल्या रुग्णांसाठी कोणते व्यायाम प्रकार योग्य असतील यावर संशोधन सुरू आहे. मात्र, योगासने आणि पोहोणे यांचा फायदा होऊ शकतो. .</p>
    <p style="text-align: justify-all;">जर तुम्हाला अंगालगत कपडे बसत असतील तर तुम्ही ते व्यायाम करताना घालावेत, कारण ते लसिका आणि रक्त यांचे प्रवाह वाढण्यात मदत करू शकतात. पोहोताना तुम्हाला तंग कपडे घालायची गरज नाही कारण पाणी नैसर्गिकरित्या तुमच्या हातावर दबाव टाकेल. मात्र, त्यानंतर शक्य तितक्या लवकर तुम्ही बाह्यांचे कपडे घाला. तुम्हाला पोहोताना किंवा त्यानंतर हातावर सूज आढळली तर त्याबद्दल तुमच्या डॉक्टरांशी बोला, आणि पोहोताना तुम्ही बिनबाह्यांचे, तंग कपडे घालावेत की नाही याबद्दल त्यांना विचारा.

.</p>
    <p style="text-align: justify-all;">&nbsp;</p>
    <br/>

</body>
</html>