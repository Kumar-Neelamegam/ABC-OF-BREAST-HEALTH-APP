<!DOCTYPE html>
<html xmlns="http://www.w3.org/1999/xhtml">
<head>
    <title></title>
     <link rel="stylesheet"  type="text/css" href="../css/bbi.common.css">
</head>

<body>


    <div class="align">
        <h2 class="h2" style="text-align:center;">ब्रेस्ट कॅन्सर उपचार <br/> हार्मोन थेरपी</h2>
    </div>
   
    <p class="story">पूनम (नाव बदलले आहे) या 45 वर्षांच्या स्त्रीवर डाव्या स्तनांतील कॅन्सरसाठी मॅस्टेक्टॉमीची शस्त्रक्रिया झाली आहे आणि त्यानंतर तिने केमोथेरपीचा उपचारही पूर्ण केला आहे. आता तिच्या तज्ज्ञाने तिला हार्मोन थेरपी घेण्याचा सल्ला दिला आहे.</p>
    <p class="question">ब्रेस्ट कॅन्सरमध्ये हार्मोन रिसेप्टरची काय प्रसंगोचितता आहे? </p>
    <p style="text-align: justify;">काही ब्रेस्ट कॅन्सर हे ऑस्ट्रेजेन आणि प्रोजेस्टरोन या हार्मोनमुळे वाढण्यास उद्दीपीत होतात. ब्रेस्ट कॅन्सरच्या पेशी या हार्मोनबाबत संवेदनशील आहेत का हे शोधून काढण्यासाठी शस्त्रक्रियेनंतर नियमित चाचणी (हार्मोन पॉझिटिव्ह) करावी. या चाचणीला हार्मोन रिसेप्टर टेस्ट असे म्हणतात.

.</p>
    <p style="text-align: justify;">हार्मोन रिसेप्टर टेस्ट पॉझिटिव्ह आली तर याचा अर्थ असा की ब्रेस्ट कॅन्सर हा एकतर इस्ट्रोजेनबद्दल संवेदनशील आहे (इस्ट्रोजेन रिसेप्टर पॉझिटिव्ह किंवा ईआर पॉझिटिव्ह) किंवा प्रोजेस्टरोनबद्दल संवेदनशील आहे (प्रोजेस्टरोन रिसेप्टर पॉझिटिव्ह किंवा पीआर पॉझिटिव्ह) किंवा दोन्हींबाबत संवेदनशली आहे. ब्रेस्ट कॅन्सर हा हार्मोन रिसेप्टर पॉझिटिव्ह असला तर तो हार्मोन थेरपीला प्रतिसाद देईल.</p>
	
    <p style="text-align: justify;">निगेटिव्ह हार्मोन रिसेप्टर टेस्ट म्हणजे जिथे कॅन्सर हा इस्ट्रोजेन रिसेप्टर निगेटिव्ह (ईआर निगेटिव्ह) किंवा प्रोजेस्टरोन रिसेप्टर निगेटिव्ह (पीआर निगेटिव्ह) असेल तर याचा अर्थ तो हार्मोन थेरपीला प्रतिसाद देण्याची शक्यता नाही आणि म्हणून हार्मोनल औषधे घेऊन काहीही उपयोग होणार नाही.</p>
    <p class="question">हार्मोन थेरपी म्हणजे काय?</p>
    <p style="text-align: justify;">इस्ट्रोजेन आणि प्रोजेस्टरोन या हार्मोन्समुळे काही ब्रेस्ट कॅन्सर उद्दीपीत होऊन त्यांची वाढ होते, त्यामुळे ब्रेस्ट कॅन्सरच्या पेशी या हार्मोनबद्दल संवेदनशील आहेत की नाहीत ते शोधून काढण्यासाठी सर्जरीनंतर नियमितपणे चाचणी केली जाते. त्याला हार्मोन रिसेप्टर टेस्ट असे म्हणतात. जर ही चाचणी पॉझिटिव्ह आली तर या रुग्णासाठी हार्मोन थेरपी योग्य आहे आणि त्याचा रुग्णाला फायदा होईल. 

</p>
    <p style="text-align: justify;">हार्मोन थेरपी, हिला एनडोक्राईन थेरपी असेही म्हणतात, या थेरपीमध्ये संपूर्ण शरीरावर उपचार केले जातात आणि इस्ट्रोजेन आणि प्रोजेस्टरोन या हार्मोनला ब्रेस्ट कॅन्सरच्या पेशींना वाढण्यासाठी उद्दीपीत करू दिले जात नाही.</p>
	
   
    <p class="question">हार्मोन थेरपीचा वापर का केला जातो? </p>
    <p style="text-align: justify;">रुग्णाला हार्मोनबद्दल संवेदनशील असलेला ब्रेस्ट कॅन्सर असेल तर, तिला तिच्या उपचारांचा भाग म्हणून हार्मोन थेरपी दिली जाते, ब्रेस्ट कॅन्सर पुन्हा होऊ नये म्हणून तिला ही हार्मोन थेरपी दिली जाते. 

</p>
    <p class="question">हार्मोन थेरपी कधी वापरली जाते? </p>
    <p style="text-align: justify;">हार्मोन थेरपी सामान्यपणे सर्जरीनंतर सुरू केली जाते, पण केमोथेरपी हाही उपचारांचा भाग असेल तर मात्र केमोथेरपी पूर्णपणे संपल्यानंतरच हार्मोन थेरपी सुरू केली जाते. 

काही रुग्णांना सर्जरीच्या आधी हार्मोन थेरपी दिली जाते, यामुळे मोठे ट्युमर लहान होतात का ते पाहिले जाते. त्याला निओ अॅडजुव्हन्ट उपचार असे म्हटले जाते. 
</p>

    <p class="question">हार्मोन थेरपी ही केमोथेरपीबरोबरच का दिली जात नाही? </p>
    <p style="text-align: justify;">केमोथेरपी आणि हार्मोन थेरपी एकत्र दिल्यास, केमोथेरपीची परिणामकारकता कमी होते, असे दाखवणारे पुरावे आहेत. त्यामुळे हार्मोन थेरपी ही केमोथेरपी पूर्ण झाल्यानंतरच दिली जाते. 

</p>
    <p class="question">हार्मोन थेरपीमध्ये कोणत्या औषधांचा वापर केला जातो? </p>
    <p style="text-align: justify;">हार्मोन थेरपी औषधांचे अनेक निरनिराळे प्रकार आहेत आणि तज्ज्ञ प्रत्येक रुग्णाला सर्वात जास्त अनुकूल होईल असे औषध ठरवतो. सामान्यपणे ब्रेस्ट कॅन्सर परत येऊ नये म्हणून रुग्णाला काही वर्षे हे औषध दिले जाते. सामान्यपणे वापरली जाणारी औषधे म्हणजे टॅमॉक्झिफेन, झोलॅडेक्स, अॅनास्ट्रॉझॉल, लेट्रोझॉल आणि एक्झामेस्टेन. तज्ज्ञ डॉक्टर रुग्णाशी चर्चा करून योग्य ते औषध ठरवतो. </p>
    <p class="question">हार्मोन थेरपीचे दुष्परिणाम कोणते?</p>
    <p style="text-align: justify;">हार्मोन थेरपीचे सामान्य दुष्परिणाम म्हणजे गरम स्राव, रात्री येणारा घाम आणि सतत मूड बदलणे. काही रुग्णांच्या बाबतीत वजन वाढते आणि सांधे दुखतात. जर दुष्परिणाम जास्त असतील तर स्पेशालिस्ट हार्मोन थेरपीचे औषध बदलण्याचा विचार करू शकतात.</p>
<br/>
    <br/>

</body>
</html>
