<!DOCTYPE html>
<html xmlns="http://www.w3.org/1999/xhtml">
<head>

    <title></title>
     <link rel="stylesheet"  type="text/css" href="../css/bbi.common.css">
</head>
<body>

    <div class="align">
        <h2 class="h2" style="text-align:center;">ब्रेस्ट कॅन्सर  <br/>आणि टार्गेटेड थेरपी</h2>
    </div>

    

    <p class="question">टार्गेटेड थेरपी म्हणजे काय? </p>
    <p style="text-align: justify;">हा अशा औषधांचा एक समूह असतो जो, कॅन्सरची वाढ आणि प्रसार याला अटकाव करतो. पेशीमधील ज्या प्रक्रियेमुळे कॅन्सर वाढतो त्या प्रक्रियेला ही औषधे लक्ष्य करतात आणि त्यामध्ये अडथळे आणतात. सर्वात जास्त माहित असणारी टार्गेटेड थेरपी म्हणजे ट्रास्टुझुमाब (हर्सेप्टिन). .</p>
    <font class="sub">आढावा</font>
    <p style="text-align: justify;">ट्रास्टुझुमाब (हर्सेप्टिन) मोनोक्लोनल अँटीबॉडीज या नावाने ओळखल्या जाणार्या औषधांच्या समुहामधील औषध आहे. ही टार्गेटेड थेरपी आहे (याला बायॉलॉजिकल थेरपी असेही म्हणतात). टार्गेटेड थेरपी कॅन्सरची वाढ आणि प्रसार याला अटकाव करतात. पेशीमधील ज्या प्रक्रियेमुळे कॅन्सर वाढतो त्या प्रक्रियेला ही औषधे लक्ष्य करतात आणि त्यामध्ये अडथळे आणतात. ट्रास्टुझुमाब हे औषधाचे जेनरिक (नॉन-ब्रँडेड) नाव आहे. याचे सध्याचे ब्रँड नाव आहे हर्सेप्टिन</p>
    <p class="question">ट्रास्टुझुमाब कसे काम करते?  </p>
    <p style="text-align: justify;">काही ब्रेस्ट कॅन्सरच्या पेशींच्या पृष्ठभागावर एचईआर2 (ह्युमन एपिडर्मल ग्रोथ फॅक्टर रिसेप्टर 2) या प्रोटीनचे प्रमाण सामान्यपेक्षा जास्त असते (याला ओव्हरएक्सप्रेशन असे म्हणतात), जे त्यांच्या वाढीला उद्युक्त करतात. जवळपास 15-20 टक्के इनवॅझिव्ह ब्रेस्ट कॅन्सरच्या प्रकरणांमध्ये (हा ब्रेस्ट कॅन्सर शरीराच्या इतर भागामध्ये पसरण्याची शक्यता असते) हे आढळते आणि त्यांना एचईआर2 पॉझिटिव्ह असे म्हणतात. .</p>
    <p style="text-align: justify;">ट्रास्टुझुमाब स्वत:ला एचईआर2 प्रोटीन्सशी जोडून घेऊन काम करते (याला रिसेप्टर असेही म्हणतात) जेणेकरून या कॅन्सर पेशी यापुढे वाढण्यासाठी उद्युक्त होत नाहीत. हे शरीराच्या प्रतिकारशक्तीला ब्रेस्ट कॅन्सरच्या पेशी नष्ट करायलाही मदत करते. </p>
    <p class="question">ट्रास्टुझुमाब कधी द्यायला सांगतात? </p>
    <p style="text-align: justify;">एचईआर2 पॉझिटिव्ह ब्रेस्ट कॅन्सर असलेल्या रुग्णांनाच ट्रास्टुझुमाब घेऊन फायदा होईल. जर कॅन्सर एचईआर2 निगेटिव्ह असेल तर, ट्रास्टुझुमाबचा फायगा होणार नाही. </p>
    <p style="text-align: justify;">हे शक्यतो शस्त्रक्रियेनंतर दिले जाते, केमोथेरपीबरोबर किंवा त्याच्या नंतर, ब्रेस्ट कॅन्सर पुन्हा होण्याची किंवा शरीराच्या इतर भागात पसरण्याची शक्यता कमी करण्यासाठी ही खबरदारी घेतली जाते. याला अॅडजुव्हंट ट्रीटमेंट असे म्हणतात</p>
    <p style="text-align: justify;">ट्रास्टुझुमाब केमोथेरपी घेतल्याशिवायही दिले जात नाही, कारण क्लिनिकल चाचणीमध्ये दोन्ही उपचारांचा अशाच प्रकारे अभ्यास करण्यात आलेला आहे. </p>
    <p style="text-align: justify;">हे शिफारस केलेल्या इतर उपचारांसोबत देता येते, जसे की, रेडिओथेरपी आणि हार्मोन थेरपी. </p>
    <p style="text-align: justify;">कधीकधी, केमोथेरपी आणि ट्रास्टुझुमाब शस्त्रक्रियेआधी दिले जातात. याला निओ-अॅडजुव्हंट किंवा प्रायमरी थेरपी असे म्हणतात. उदाहरणार्थ, ब्रेस्ट कॅन्सर शरीराच्या इतर भागांमध्ये पसरण्याची शक्यता कमी व्हावी म्हणून त्याची वेगाने होणारी वाढ कमी करण्यासाठी यांचा वापर केला जातो, किंवा शस्त्रक्रियेपूर्वी मोठ्या  ब्रेस्ट कॅन्सरचा आकार कमी करण्यासाठीही यांचा वापर केला जातो. </p>
    <p style="text-align: justify;">शिफारस करण्यात आलेल्या प्रत्येक उपचाराचे कारण आणि ते कधी द्यायचे यावर स्पष्टीकरण द्यायला तज्ज्ञांची  टीम सक्षम असेल. </p>
    <p style="text-align: justify;">जो ब्रेस्ट कॅन्सर छातीध्स्तनांच्या भागामध्ये परत आला आहे (याला लोकल रिकरन्स असे म्हणतात), किंवा भोवतालच्या भागात परत आला आहे (याला लोकली अॅडव्हान्स्ड किंवा रिजनल रिकरन्स असे म्हणतात) त्यावर उपचार करण्यासाठी ट्रास्टुझुमाबचा वापर केला जातो. एखाद्या रुग्णाला सेकंडरी ब्रेस्ट कॅन्सर झाला तरी त्यासाठी ट्रास्टुझुमाब हे औषध सुचवले जाते. </p>
    <p style="text-align: justify;">ज्या रुग्णांना हृदयरोग आहे किंवा ज्यांना नियंत्रणात न येणार्या उच्च रक्तदाबाचा (हायपरटेन्शन) त्रास आहे त्यांच्यासाठी हर्सेप्टिनची शिफारस केली जात नाही. ब्रेस्ट कॅन्सर एचईआर२ पॉझिटिव्ह असेल आणि त्या रुग्णाला हृदयरोगाचा त्रास असेल तर त्याचे हृदय कसे काम करत आहे हे शोधण्यासाठी तज्ज्ञ डॉक्टर चाचण्या करून घेईल</p>
    <p style="text-align: justify;">ट्रास्टुझुमाब हे औषध गरोदर रुग्णांना दिले जात नाही आणि या औषधाच्या शेवटच्या डोसनंतर सात महिन्यांच्या आत गरोदर राहू नका असा सल्ला महिलांना दिला जातो. ट्रास्टुझुमाब दिले जात असताना किंवा त्याच्या शेवटच्या डोसनंतर सात महिन्यांच्या आत स्तनपान न करण्याचा सल्लाही महिलांना दिला जातो. .</p>
    <p class="question">ट्रास्टुझुमाब थेरपीचा कालावधी किती असतो? </p>
    <p style="text-align: justify;">प्रायमरी ब्रेस्ट कॅन्सरसाठी हा कालावधी शक्यतो एका संपूर्ण वर्षाचा असतो (सुमारे 18 वेळा).</p>
    <p style="text-align: justify;">एखाद्या रुग्णावर सेकंडरी ब्रेस्ट कॅन्सरसाठी उपचार म्हणून ट्रास्टुझुमाब दिले जात असेल तर, ते जोपर्यंत कॅन्सरला नियंत्रणाखाली ठेवत असेल तोपर्यंत दिले जाते. </p>
    <p class="question">ट्रास्टुझुमाबचे दुष्परिणाम कोणते आहेत? </p>
    <p style="text-align: justify;">इतर कोणत्याही औषधाप्रमाणे, ट्रास्टुझुमाबमुळेही दुष्परिणाम होऊ शकतात. प्रत्येकजण औषधांना वेगवेगळ्या प्रकारे प्रतिसाद देते आणि काही रुग्णांवर इतरांपेक्षा जास्त दुष्परिणाम होतात. बर्याचदा सुरुवातीच्या काही उपचारांमुळे दुष्परिणाम जास्त होण्याची शक्यता असते आणि बर्याचदा कालांतराने कमी होत जातात. .</p>
    <p style="text-align: justify;">रक्ताच्या गुठळ्या </p>
    <p style="text-align: justify;">कॅन्सर झालेल्या रुग्णांमध्ये कॅन्सर आणि त्यावरील उपचारामुळे रक्ताच्या गुठळ्या होण्याचा धोका जास्त असतो. तुमच्या पायामध्ये सूज, वेदना किंवा लालसरपणा असेल, श्वास लागत असेल किंवा छातीमध्ये दुखत असेल तर ताबडतोब तुमच्या डॉक्टरांना सांगणे आवश्यक आहे.</p>
    <font class="sub">सामान्य दुष्परिणाम</font>
    <p style="text-align: justify;">ट्रास्टुझुमाबमुळे अनेक सामान्य दुष्परिणाम होतात. .</p>
    <font class="sub">फ्लू सारखी लक्षणे </font>
    <p style="text-align: justify;">तुमच्या उपचारादरम्यान किंवा त्यानंतर थोड्या वेळाने ताप, थंडी आणि शरीराच्या काही भागात हलकी वेदना होऊ शकते. ट्रास्टुझुमाब पहिल्यांदा दिल्यानंतर ही लक्षणे सर्वाधिक सामान्यपणे आढळतात आणि ती दीर्घकाळ राहत नाहीत. वेदनाशामक घेतल्यानंतर फायदा होऊ शकतो.</p>
    <font class="sub">मळमळ (आजारी वाटणे)</font>
    <p style="text-align: justify;">हे साधारणपणे सौम्य असते आणि दीर्घकाळ टिकत नाही. यातून मुक्ती मिळवण्यासाठी अँटी-सिकनेस औषधे दिली जाऊ शकतात. .</p>
    <font class="sub">डायरिया </font>
    <p style="text-align: justify;">सौम्य डायरिया होऊ शकतो. यावर नियंत्रण मिळवण्यासाठी तज्ज्ञांची टीम काही औषधे सुचवू शकते. .</p>
    <font class="sub">हृदयरोग </font>
    <p style="text-align: justify;">हृदयाच्या काही समस्या उद्भवण्याची लहानशी शक्यता असते, जसे की हृदयाचे विचित्र ठोके, ज्यामुळे श्वास घेण्यात अडचण आणि धडधड अशी लक्षणे दिसतात. तुमचे हृदय किती चांगल्या प्रकारे काम करत आहे हे तपासण्यासाठी उपचार सुरू करण्यापूर्वी काही चाचण्या केल्या जातात, जसे की इकोकार्डियोग्राम (हृदयाचे अल्ट्रासाउंड) किंवा मल्टिपल-गेटेड अॅक्विझिशन स्कॅन (एमयुजीए) (या स्कॅनमध्ये लहान प्रमाणात रेडिओअॅक्टिव्ह पदार्थांचा वापर केला जातो), आणि उपचार सुरू असताना दर तीन ते चार महिन्यांनी त्या पुन्हा केल्या जाऊ शकतात. </p>
    <p style="text-align: justify;">जेव्हा ट्रास्टुझुमाब केमोथेरपीबरोबरच दिले जाते तेव्हा हृदयाच्या समस्या वाढण्याची शक्यता जास्त असते, विशेषत: अँथ्रासायक्लिन्स नावाने ओळखल्या जाणार्या औषधांच्या समुहाबरोबर दिले जाते तेव्हा, किंवा रुग्णाला आधीपासूनच हृदयरोग असेल तेव्हा ही समस्या वाढण्याची शक्यता जास्त असते. ट्रास्टुझुमाब दिलेल्या अगदी कमी रुग्णांमध्ये हृदयाच्या काही समस्या उद्भवू शकतात आणि एकदा उपचार संपले की परिस्थिती पुन्हा सामान्य होते. जर या समस्या उद्भवल्या तर बहुतेक तुम्हाला त्यासाठी उपचाराची गरज असू शकते आणि ट्रास्टुझुमाब वध्किंवा केमोथेरपी तात्पुरती थांबवावी लागू शकते. कधी कधी ट्रास्टुझुमाब वध्किंवा केमोथेरपी कायमची थांबवावी लागू शकते. </p>
    <p style="text-align: justify;">जर रुग्णाला गंभीर दृदयाच्या किंवा रक्तदाबाच्या समस्या असतील तर त्याला ट्रास्टुझुमाब न घेण्याचा सल्ला देता येतो. 

</p>
    <font class="sub">संततीनियमन</font>
    <p style="text-align: justify;">ज्या महिलांना अजूनही मासिक पाळी येते किंवा केमोथेरपीच्या परिणामामुळे ज्यांची मासिक पाळी थांबली आहे (जी तात्पुरती असू शकते), त्यांनी ट्रास्टुझुमाबचे उपचार सुरू असताना संततीनियमनासाठी निरोध वापरले पाहिजेत, आणि ट्रास्टुझुमाबच्या उपचारानंतर किमान सात महिन्यांपर्यंत निरोधाचा वापर करावा, कारण त्यामुळे बाळाच्या विकासावर वाईट परिणाम होऊ शकतात.</p>
    <p style="text-align: justify;">&nbsp;</p>
    <br/>
    <br/>
</body>
</html>