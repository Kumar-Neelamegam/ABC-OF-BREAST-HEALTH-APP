<html>
<head>
    <title></title>
<meta name="viewport" content="width=device-width, initial-scale=1">
     <link rel="stylesheet"  type="text/css" href="../css/bbi.common.css">


</head>

  
  

<body>

<div class="align">
        <p class="h2" style="text-align:center;">ମାରାତ୍ମକ ହୋ‌ଇନଥିବା ସ୍ୱାସ୍ଥ୍ୟ ସମସ୍ୟା <br/> ସ୍ତନ ସିଷ୍ଟ</p>
    </div>

    

<p class="story">ପ୍ରୀତି (ଛଦ୍ମନାମ), ଜଣେ 40 ବର୍ଷୀୟା ମହିଳା, ହଠାତ୍‌ ରାତାରାତି ବାମ ସ୍ତନରେ ଏକ ଗୁଳା ହୋ‌ଇଥିବାର ଲକ୍ଷ୍ୟ କଲେ | </p>



<div style="text-align:center;">
   <p style="text-align:center;color:#c7007f";>ସ୍ତନ</p>
      <p style="text-align:center;"><img class="img-responsive" src="../images/bc_breast_oriya.png" width="20%" alt="" /> </p>  
     </div> 
       <figcaption class="h5">
       ସୌଜନ୍ୟତା: ସ୍ତନକର୍କଟ ଯତ୍ନ, ୟୁକେ
		</figcaption>
		
		
		<br/>
		
		<div style="text-align:center;">
   <p style="text-align:center;color:#c7007f";>ସ୍ତନାଗ୍ର</p>
      <p style="text-align:center;"><img class="img-responsive" src="../images/bc_nipple_oriya.png" width="20%" alt="" /> </p>  
     </div>
	 
        <figcaption class="h5">
           ସୌଜନ୍ୟତା: ସ୍ତନକର୍କଟ ଯତ୍ନ, ୟୁକେ
        </figcaption>
		
		<br/>
		
		
		<p class="question">ସ୍ତନ ସିଷ୍ଟ କ’ଣ?</p>

<p style="text-align: justify;">ସ୍ତନଗୁଡିକ ଡ଼କ୍ଟ (ସ୍ତନାଗ୍ର ନିକଟକୁ କ୍ଷୀର ବହନ କରୁଥିବା କ୍ଷୁଦ୍ର ନଳୀ) ଏବଂ ଲୋବ୍ୟୁଲ୍‌ (କ୍ଷୀର-ଉତ୍ପାଦନକାରୀ ଗ୍ଲାଣ୍ଡ) ଗୁଡିକୁ ନେଇ ଗଠିତ ଯେଉଁଗୁଡିକ ଚତୁର୍ପାର୍ଶ୍ୱରୁ ଫ୍ୟାଟି ତନ୍ତୁ ଏବଂ ସପୋର୍ଟିଭ୍‌ ତନ୍ତୁ ଦ୍ୱାରା ଘେରିହୋ‌ଇ ରହିଥାଏ | ବେଳେବେଳେ ସ୍ତନ ତନ୍ତୁରେ ତରଳ-ପୂର୍ଣ୍ଣ ମୁଣି ଗୁଡିକର ବିକାଶ ହୁଏ | ଏଗୁଡିକୁ ସିଷ୍ଟ କୁହାଯାଏ | ଏଗୁଡିକ ହେଉଛି ସ୍ତନରେ ସବୁଠାରୁ ସାଧାରଣ ଲମ୍ପ ବା ଆବୁ ଯାହା ମାରାତ୍ମକ ହୋ‌ଇନଥାଏ |</p>
<p class="question">ଏହା କିଭଳି ଭାବରେ ହୁଏ ଏବଂ କେଉଁ ବୟସରେ ସାଧାରଣତଃ ହୁଏ ?</p>
<p style="text-align: justify;">ସାଧାରଣତଃ ଏହା ମନେ କରାଯାଏ ଯେ, ସ୍ତନର ବୟସ ବଢ଼ିବା ସଙ୍ଗେ ସଙ୍ଗେ ଏହା ପ୍ରାକୃତିକ ଭାବରେ ପରିବର୍ତ୍ତିତ ହୁଏ | ଯଦିଓ ଯେକୌଣସି ବୟସରେ ଜଣଙ୍କର ସ୍ତନରେ ସିଷ୍ଟ ହୋ‌ଇପାରେ, କିନ୍ତୁ 35 ବର୍ଷରୁ ଊର୍ଦ୍ଧ୍ୱ ମହିଳାମାନଙ୍କ କ୍ଷେତ୍ର ରେ ଏହା ଅତି ସାଧାରଣ ଭାବରେ ବିକଶିତ ହୋ‌ଇଥାଏ ଯେଉଁମାନଙ୍କର ଋତୁସ୍ରାବ ବନ୍ଦ ହୋ‌ଇନାହିଁ | ମହିଳାମାନେ ଋତୁସ୍ରାବ ବନ୍ଦ ହେବା ସମୟ ପାଖାପାଖି ହେଲେ ସେଗୁଡିକ ବାରମ୍ବାର ହୁଏ ଏବଂ ସାଧାରଣତଃ ଏହା ପରେ ବନ୍ଦ ହୁଏ କିମ୍ବା ଏତେ ବାରମ୍ବାର ହୋ‌ଇ ନ ଥାଏ | ଅବଶ୍ୟ, ଋତୁସ୍ରାବ ପରେ ଯେଉଁ ମହିଳାମାନେ ହର୍ମୋନ ପ୍ରତିବଦଳ ଚିକିତ୍ସା ନେଉଛନ୍ତି ସେମାନଙ୍କର ମଧ୍ୟ ସିଷ୍ଟ ବିକଶିତ ହୋ‌ଇପାରେ |</p>
<p style="text-align: justify;">ସିଷ୍ଟଗୁଡିକ ନରମ ଲାଗିପାରେ ଯଦି ସେଗୁଡିକ ଚର୍ମର ଉପରିଭାଗ ପରସ୍ତ ନିକଟବର୍ତ୍ତୀ ହୋ‌ଇଥାଏ କିମ୍ବା ଟାଣ ଆବୁ ଭଳି ଲାଗିପାରେ ଯଦି ସେଗୁଡିକ ସ୍ତନ ତନ୍ତୁର ଗଭୀର କ୍ଷେତ୍ରରେ ହୋ‌ଇଥାଏ | ସେଗୁଡିକ ସ୍ତନର ଯେ କୌଣସି ଜାଗାରେ ବିକଶିତ ହୋ‌ଇପାରେ, କିନ୍ତୁ ଅତି ସାଧାରଣତଃ ସେଗୁଡିକ ସ୍ତନର ଉପର ଅର୍ଦ୍ଧେକରେ ଦେଖିବାକୁ ମିଳିଥାଏ | କେତେକ ମହିଳାମାନଙ୍କୁ ସିଷ୍ଟ ଗୁଡିକ ବେଆରାମ ଲାଗିପାରେ ଏବଂ ଏପରିକି ବ୍ୟଥାଜନକ ହୋ‌ଇପାରେ, ଏବଂ ଗୋଟିଏ ଋତୁସ୍ରାବ ପୂର୍ବରୁ ସିଷ୍ଟଗୁଡିକ ବଡ଼ ହୋ‌ଇଯାଇପାରେ ଏବଂ କଷ୍ଟଦାୟକ ଏବଂ ନରମ ଅନୁଭବ ହୋ‌ଇପାରେ |</p>
<p style="text-align: justify;">ଗୋଟିଏ କିମ୍ବା ଅଧିକ ସିଷ୍ଟ ବିକଶିତ ହେବା ଅତି ସାଧାରଣ କଥା – ଗୋଟିଏ ସ୍ତନରେ କିମ୍ବା ଉଭୟ ସ୍ତନରେ – ଏବଂ ଏଥିପାଇଁ ଚିନ୍ତା କରିବାର କିଛି ନାହିଁ | ଅନେକ ମହିଳାମାନଙ୍କର ସିଷ୍ଟ ରହିଥାଏ କିନ୍ତୁ ସେମାନେ ସେ ବିଷୟରେ ଜାଣି ମଧ୍ୟ ନ ଥାନ୍ତି |</p>
<p class="question">ସେଗୁଡିକ କିପରି ଭାବରେ ଦେଖିବାକୁ ମିଳେ ?</p>

<p style="text-align: justify;">ପ୍ରକାରଗତ ଭାବରେ, ଜଣେ ମହିଳା ହଠାତ୍‌ ତାଙ୍କର ସ୍ତନରେ ଗୋଟିଏ ଆବୁ ଲକ୍ଷ୍ୟ କରିପାରନ୍ତି | ସିଷ୍ଟଗୁଡିକ ସାଧାରଣତଃ ସ୍ତନରେ ଲକ୍ଷ୍ୟ କରିହେବା ଭଳି ଆବୁ ଅଟେ, କିମ୍ବା ବେଳେବେଳେ ସ୍ତନ ପରୀକ୍ଷା କଲାବେଳେ କିମ୍ବା ରୁଟିନ ସ୍ତନ ସ୍କ୍ରିନିଂ କଲାବେଳେ ଜଣାପଡିପାରେ |</p>
<p style="text-align: justify;">ବିଶେଷଜ୍ଞ ପରାମର୍ଶ ନିତାନ୍ତ ଜରୁରି ଏବଂ ତିନିଟି ଭିନ୍ନ ପରୀକ୍ଷା କରେଇବା ଜରୁରି ଅଟେ, ପ୍ରାୟତଃ ଟ୍ରିପଲ୍‌ ଆସେସମେଣ୍ଟ ବୋଲି କୁହାଯାଏ, ଯେପରିକି ଠିକ୍‌ ରୋଗ ନିରୂପଣ ହୋ‌ଇପାରିବ |</p>
<p style="text-align: justify;">ଟ୍ରିପଲ୍‌ ଆସେସମେଣ୍ଟ – ନିଦାନିକ ସ୍ତନ ପରୀକ୍ଷା, ଏକ ମାମୋଗ୍ରାମ (ସ୍ତନ ଏକ୍ସ-ରେ) ଏବଂ ଅଲ୍‌ଟ୍ରାସାଉଣ୍ଡ ସ୍କାନ୍‌ (ଯାହା ହାଇ-ଫ୍ରିକ୍ୱେନ୍ସି ଶବ୍ଦ ୱେଭ୍‌ ବ୍ୟବହାର କରି ଏକ ଛବି ସୃଷ୍ଟି କରେ) ଏବଂ ଯଦି ଆବଶ୍ୟକ ଏକ ଅଲ୍‌ଟ୍ରାସାଉଣ୍ଡ ଦ୍ୱାରା ଗାଇଡ଼ କରାଯାଉଥିବା ସିଷ୍ଟ ତରଳକୁ କାଢ଼ିବା | କଢ଼ାଯାଇଥିବା ତରଳକୁ ଲାବୋରେଟୋରିକୁ ପରୀକ୍ଷା ପାଇଁ ପଠାଯାଇପାରେ ନିର୍ଦ୍ଦିଷ୍ଟ ରୂପେ ଯଦି ଏହା ରକ୍ତମିଶା ହୋ‌ଇଥାଏ, କାରଣ ରକ୍ତମିଶା ତରଳ ଖୁବ୍‌ ଛୋଟ ବିପଦ ଆଶଙ୍କାକୁ ଦର୍ଶାଇଥାଏ ଯାହାକି ସ୍ତନ କର୍କଟର ଏକ ସଙ୍କେତ ହୋ‌ଇପାରେ |</p>

<div style="text-align:center;"> <div class="container" style="text-align:center;"><img class="img-responsive" src="../images/bc3_oriya.png" alt="" width="80%" height="80%" /></div> </div>
 
<br/>
<br/>


<div style="text-align:center;"> <div class="container" style="text-align:center;"><img class="img-responsive" src="../images/bh3.png" alt="" width="80%" height="80%" /></div> </div>

	 <figcaption class="h5">
      ଏକାଧିକ ସିଷ୍ଟ - ମାମୋଗ୍ରାମ
		</figcaption>
		
	
<br/>
<br/>

<div style="text-align:center;"><div class="container" style="text-align:center;"><img class="img-responsive" src="../images/bh4.png" alt="" width="80%" height="80%" /></div> </div>


	 <figcaption class="h5">
      ସିଷ୍ଟ – ଅଲ୍‌ଟ୍ରାସାଉଣ୍ଡ
		</figcaption>
		
		<hr>
<br/>		
<figcaption class="h5">
ସୌଜନ୍ୟତା: କିମ୍‌ସ୍‌ - ଉଷାଲକ୍ଷ୍ମୀ ସେଣ୍ଟର୍‌ ଫର୍‌ ବ୍ରେଷ୍ଟ ଡିଜିଜେସ୍‌, ହାଇଦ୍ରାବାଦ
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>  


	

<p class="question">ଏକ ସିଷ୍ଟକୁ ବିନାଇନ୍ ବା ମାରାତ୍ମକ ହୋଇନଥିବା (ଅଣ-ଘାତକ) ବୋଲି ସର୍ବଦା ବିଚାର କରାଯାଇପାରିବ କି ?</span></p>
<p style="text-align: justify;">ଅଧିକାଂଶ ସିଷ୍ଟ ମାରାତ୍ମକ ନୁହେଁ (ଅଣ କର୍କଟ) ଏବଂ ସ୍ତନ କର୍କଟ ବିକଶିତ ହେବାର ଅତିରିକ୍ତ ଆଶଙ୍କା ନ ଥାଏ | ଅବଶ୍ୟ, କ୍ୱଚିତ୍, କେତେକ ସିଷ୍ଟ ଏକ କର୍କଟ (ଇଣ୍ଟ୍ରାସିଷ୍ଟିକ୍ କ୍ୟାନସର)କୁ ବଢ଼ାଇ ପାରନ୍ତି | ମନରୁ ଆଶଙ୍କା ଦୂର କରିବା ତଥା ସୁନିଶ୍ଚିତ ହେବା ପାଇଁ ସିଷ୍ଟରୁ ରକ୍ତ ନେଇ ଯତ୍ନପୂର୍ବକ ଆକଳନ କରିବାର ଆବଶ୍ୟକତା ରହିଛି | </p>

 

<p class="question">ସ୍ତନ ସିଷ୍ଟଗୁଡିକ କିଭଳି ଭାବରେ ପରିଚାଳିତ କରାଯାଏ ?</p>
<p style="text-align: justify;">ଯଦି ଟ୍ରିପଲ୍‌ ଆସେସମେଣ୍ଟ ସରଳ ସିଷ୍ଟର ଉପସ୍ଥିତିକୁ ସୁନିଶ୍ଚିତ କରାଏ, ତେବେ ମହିଳା ଜଣକ ସୁନିଶ୍ଚିତ ହୋ‌ଇଥିବା କଥା ଯେ ଆବୁଟି କର୍କଟ ନୁହେଁ ଏବଂ ଏହା କର୍କଟ ଆଡ଼କୁ ଗତିକରିବ ନାହିଁ | ଅନେକଗୁଡିଏ ସିଷ୍ଟ ଆପେଆପେ ଚାଲିଯାଏ ଏବଂ ଚିନ୍ତା କରିବାର ଆବଶ୍ୟକତା ନାହିଁ | ସ୍ତନ ସିଷ୍ଟଗୁଡିକରୁ ଅଧିକାଂଶକୁ ଆସ୍ପିରେଟ କରିବା ବା ପାଣି କାଢ଼ିବା ଦରକାର ନାହିଁ | ସର୍ଜରି କରିବା ବା ସିଷ୍ଟକୁ କାଢ଼ିଦେବାର କିଛି ଆବଶ୍ୟକତା ନାହିଁ |</p>
<p style="text-align: justify;">ଯଦି ସିଷ୍ଟ ବଡ଼ଥାଏ ଏବଂ ବେଆରାମ ଲାଗୁଥାଏ, ତେବେ ଗୋଟିଏ ସରୁ ଛୁଞ୍ଚି ଓ ସିରିଞ୍ଜ ବ୍ୟବହାର କରି ଅଲ୍‌ଟ୍ରାସାଉଣ୍ଡ ଦ୍ୱାରା ଗାଇଡ଼ କରାଯାଇ କିମ୍ବା ନ କରାଯାଇ ତରଳକୁ ବାହାର କରିଦିଆଯାଇପାରେ | ଥରେ ତରଳକୁ କାଢ଼ିଦେବା ପରେ, ସିଷ୍ଟଟି ସାଧାରଣତଃ ଅଦୃଶ୍ୟ ହୋ‌ଇଯିବ | ସିଷ୍ଟରୁ ବାହାର କରାଯାଉଥିବା ତରଳ ଦେଖିବାକୁ ଭିନ୍ନ ଭିନ୍ନ ହୋ‌ଇପାରେ, ସ୍ୱଚ୍ଛଠାରୁ ଖୁବ୍‌ ଗାଢ଼ ପର୍ଯ୍ୟନ୍ତ |</p>
<p style="text-align: justify;">ଯଦି ସ୍ତନ ଅଲ୍‌ଟ୍ରାସାଉଣ୍ଡ ଦର୍ଶାଏ ଯେ ଇଣ୍ଟ୍ରାସିଷ୍ଟିକ୍‌ ଗ୍ରୋଥ୍‌ ଅଛି ବା ସିଷ୍ଟ ଭିତରେ ଭିତରେ ବଢ଼ୁଛି, ତେବେ ସିଷ୍ଟ ତରଳକୁ ନିଶ୍ଚିତ ରୂପେ କଢ଼ାଯିବ ଏବଂ ଇଣ୍ଟ୍ରାସିଷ୍ଟିକ୍‌ କର୍କଟର ଉପସ୍ଥିତିକୁ ନାହିଁ ବୋଲି ସୁନିଶ୍ଚିତ କରିବାକୁ ଇଣ୍ଟ୍ରାସିଷ୍ଟିକ୍‌ ଗ୍ରୋଥ୍‌ର ଏକ କୋର୍‌ ନିଡ଼ିଲ୍‌ ବାୟୋପ୍‌ସି କରିବା ବ୍ୟତୀତ ସାଇଟୋଲଜି ପାଇଁ ପଠେଇ ଦିଆଯିବ |</p>
<p style="text-align: justify;">ଯଦି ସ୍ତନ ଅଲ୍‌ଟ୍ରାସାଉଣ୍ଡ ଦର୍ଶାଏ ଯେ ଇଣ୍ଟ୍ରାସିଷ୍ଟିକ୍‌ ଗ୍ରୋଥ୍‌ ଅଛି ବା ସିଷ୍ଟ ଭିତରେ ଭିତରେ ବଢ଼ୁଛି, ତେବେ ସିଷ୍ଟ ତରଳକୁ ନିଶ୍ଚିତ ରୂପେ କଢ଼ାଯିବ ଏବଂ ଇଣ୍ଟ୍ରାସିଷ୍ଟିକ୍‌ କର୍କଟର ଉପସ୍ଥିତିକୁ ନାହିଁ ବୋଲି ସୁନିଶ୍ଚିତ କରିବାକୁ ଇଣ୍ଟ୍ରାସିଷ୍ଟିକ୍‌ ଗ୍ରୋଥ୍‌ର ଏକ କୋର୍‌ ନିଡ଼ିଲ୍‌ ବାୟୋପ୍‌ସି କରିବା ବ୍ୟତୀତ ସାଇଟୋଲଜି ପାଇଁ ପଠେଇ ଦିଆଯିବ |</p>
<p style="text-align: justify;">ଅବଶ୍ୟ, ଏହା ନିଶ୍ଚିତ ରୂପେ ମନେ ରଖିବାକୁ ହେବ ଯେ, ଇଣ୍ଟ୍ରାସିଷ୍ଟିକ୍‌ କର୍କଟ ବିରଳ ଏବଂ ସିଷ୍ଟ ହୋ‌ଇଥିବା ଅଧିକାଂଶ ମହିଳାମାନଙ୍କ ମନରୁ କେବଳ ଭୟ ଅପସାରଣ କରି ଆଶ୍ୱସ୍ତ କରାଯିବା ଦରକାର |</p>
<p class="question">ଆସ୍ପିରେସନ୍‌ ବା ତରଳ କଢ଼ାଯିବା ପରେ ପୁନର୍ବାର ସିଷ୍ଟ ହୁଏ କି ?</p>
<p style="text-align: justify;">ସିଷ୍ଟଗୁଡିକ ପୁନର୍ବାର ହୋ‌ଇପାରେ, କିମ୍ବା ନୂତନ ସିଷ୍ଟର ବିକାଶ ହୋ‌ଇପାରେ | ଏହା ମନେ ନ କରିବା ଜରୁରି ଯେ ଏହା ହେଉଛି ଏକ ବାରମ୍ବାର ହେଉଥିବା ସିଷ୍ଟ | ଆକଳନ ଏବଂ ସୁନିଶ୍ଚିତକରଣ ପାଇଁ ଜଣେ ବିଶେଷଜ୍ଞ ପରାମର୍ଶ ନିହାତି ଆବଶ୍ୟକ | ପ୍ରତ୍ୟେକ ଥର ସିଷ୍ଟ ପାଇଁ ଚିକିତ୍ସା ସମାନ ଅଟେ |</p>
<p class="question">ସିଷ୍ଟ ପରୀକ୍ଷଣ ପରେ ଏକ ଫଲୋଅପ୍‌ ବା ଅନୁବର୍ତ୍ତନର ଆବଶ୍ୟକତା ଅଛି କି ?</p>
<p style="text-align: justify;">ଯଦି ସିଷ୍ଟରୁ ତରଳକୁ କାଢ଼ି ଦିଆଯାଇଛି, ସିଷ୍ଟରେ ପୁନର୍ବାର ତରଳ ଭର୍ତ୍ତି ହୋ‌ଇଛି କି ନାହିଁ ଦେଖିବାକୁ ଜଣେ ବିଶେଷଜ୍ଞ ପାଇଁ କେତେ ସପ୍ତାହରେ ମହିଳାଙ୍କୁ ଦେଖିବା ଜରୁରି ଅଟେ | ଅନୁବର୍ତ୍ତନ ସାକ୍ଷାତରେ ଏକ ସ୍ତନ ଅଲ୍‌ଟ୍ରାସାଉଣ୍ଡ ସ୍କାନ୍‌ କରାଯିବା ଉଚିତ୍‌ |</p>
 
</body>
</html>