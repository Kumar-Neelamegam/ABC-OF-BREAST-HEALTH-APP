<html>

<head>
    <title></title>
 	<meta name="viewport" content="width=device-width, initial-scale=1">
 
     <link rel="stylesheet"  type="text/css" href="../css/bbi.common.css">





	</head>

<body> 

<div class="align">
        <p class="h2" style="text-align:center;">ମାରାତ୍ମକ ହୋ‌ଇନଥିବା ସ୍ତନ ସ୍ୱାସ୍ଥ୍ୟ ସମସ୍ୟା<br/> ଅଣ ଚକ୍ରୀୟ ସ୍ତନ ଯନ୍ତ୍ରଣା</p>
    </div>

   
<p></p>

<div style="text-align:center;"> <img class="img-responsive" src="../images/bh2.png" alt="" width="80%" height="80%" /></div> 


<p class="story">ଭାନୁ (ଛଦ୍ମନାମ), ଜଣେ 54 ବର୍ଷୀୟ ମହିଳା ଯିଏ ରଜୋନିବୃତ୍ତି ପରେ ଏକ ବର୍ଷ ପର୍ଯ୍ୟନ୍ତ ମଝିରେ ମଝିରେ ନିଜର ବାମ ସ୍ତନରେ ସମସ୍ୟା ଲକ୍ଷ୍ୟ କଲେ |.</p>
<p class="question">ଅଣ ଚକ୍ରୀୟ ସ୍ତନ ଯନ୍ତ୍ରଣା କେଉଁଥିପାଇଁ ହୁଏ ?</p>
<p style="text-align: justify;">ଅଣ-ଚକ୍ରୀୟ ସ୍ତନ ଯନ୍ତ୍ରଣା ଦୁଇ ପ୍ରକାରର ଅଟେ :</p>
<ul style="text-align: justify;">
<li>
ସ୍ତନ ଯନ୍ତ୍ରଣା ଯାହା ସ୍ତନରୁ ଆସିଥାଏ କିନ୍ତୁ ତାହା ଋତୁସ୍ରାବ ଚକ୍ର ସହିତ ଜଡ଼ିତ ନ ଥାଏ
</li>
<li>
ଅତିରିକ୍ତ ସ୍ତନ ସମ୍ବନ୍ଧୀୟ ଯନ୍ତ୍ରଣା ଯାହା ସ୍ତନକ୍ଷେତ୍ରରେ ଅନୁଭୂତ ହୁଏ କିନ୍ତୁ ପ୍ରକୃତରେ ଅନ୍ୟ ସ୍ଥାନରୁ ଆସିଥାଏ, ଯେପରିକି ମାଂସପେଶୀ, ହାଡ଼ କିମ୍ବା ସନ୍ଧି | ଏହାକୁ ପେଶୀକଙ୍କାଳୀୟ ଯନ୍ତ୍ରଣା ବୋଲି କୁହାଯାଇପାରେ | ଉଭୟ ପ୍ରକାର ଲଗାତାର କିମ୍ବା ରହି ରହି ଯନ୍ତ୍ରଣା ସୃଷ୍ଟି କରେ ଏବଂ ଋତୁବିରତି ପୂର୍ବରୁ ଓ ପରେ ମହିଳାମାନଙ୍କୁ ପ୍ରଭାବିତ କରିପାରେ |
</li>
</ul>
<p style="text-align: justify;">ଅଣ-ଚକ୍ରୀୟ ସ୍ତନ ଯନ୍ତ୍ରଣାର କାରଣଗୁଡ଼ିକ ଯାହା ଋତୁସ୍ରାବ ଚକ୍ର ସହିତ ସଂପୃକ୍ତ ନୁହେଁ ତାହା ଏ ପର୍ଯ୍ୟନ୍ତ ଅଜଣା ରହିଛି | ଏହା ବେଳେବେଳେ ନିର୍ଦ୍ଦିଷ୍ଟ ଅଣ-କର୍କଟ (ମାରାତ୍ମକ ହୋଇନଥିବା) ସ୍ତନ ଅବସ୍ଥାଗୁଡ଼ିକ, ପୂର୍ବର ସ୍ତନ ସର୍ଜରୀ କିମ୍ବା ଅନ୍ତର୍ନିହିତ ଅବସ୍ଥାଗୁଡ଼ିକ ଯାହା ପ୍ରତ୍ୟକ୍ଷ ଭାବେ ସ୍ତନ ସହିତ ସମ୍ବନ୍ଧିତ ନୁହେଁ ତାହା ସହିତ ଜଡ଼ିତ ହୋଇପାରେ| </p>
<p class="question">ଅଣ-ଚକ୍ରୀୟ ସ୍ତନ ଯନ୍ତ୍ରଣା ପାଇଁ କଣ ଚିକିତ୍ସା କରାଯାଇପାରିବ ? </p>
<p style="text-align: justify;">ପୁନର୍ବାର, ସ୍ତନ ଯନ୍ତ୍ରଣାର ଚିକିତ୍ସା ଆରମ୍ଭ କରିବା ପୂର୍ବରୁ ସ୍ତନ ଭିତରେ ଅସ୍ୱାଭାବିକତାକୁ ବାଦ୍ ଦିଆଯିବା ଉଚିତ୍ | ତିନିଟି ପରୀକ୍ଷା କରାଯିବା ଉଚିତ୍, ଯେଉଁଥିରେ ଜଣେ ବିଶେଷଜ୍ଞଙ୍କ ଦ୍ୱାରା ସ୍ତନର କ୍ଲିନିକାଲ୍ ପରୀକ୍ଷା, ମାମୋଗ୍ରାମ୍ (ସ୍ତନର ଏକ୍ସ-ରେ) ଏବଂ ସ୍ତନର ଅଲଟ୍ରା ସାଉଣ୍ଡ ଅନ୍ତର୍ଭୁକ୍ତ |</p>

<div style="text-align:center;">
<div class="container"><img class="img-responsive" src="../images/bc3_oriya.png" alt="" width="80%" height="80%" /></div> </div>

 
<p style="text-align: justify;">ଅଣ-ଚକ୍ରୀୟ ସ୍ତନ ଯନ୍ତ୍ରଣା ଚିକିତ୍ସା କରିବା ସହଜ ନୁହେଁ| ଚକ୍ରୀୟ ସ୍ତନ ଯନ୍ତ୍ରଣାର ଚିକିତ୍ସା ପାଇଁ ବ୍ୟବହୃତ ସମସ୍ତ ପଦକ୍ଷେପଗୁଡ଼ିକ ଚେଷ୍ଟା କରାଯାଇପାରେ|</p>

<p>ପୁନଃ ଆଶ୍ୱାସନା ଦିଆଯାଉଛି ଯେ ସ୍ତନ ଯନ୍ତ୍ରଣା ସଂପୂର୍ଣ୍ଣ ଭାବେ ମାସିକ ଚକ୍ରର ଏକ ସାଧାରଣ ଅଂଶ ଯାହା ସ୍ତନ ଯନ୍ତ୍ରଣା ଚିକିତ୍ସାର ଏକ ଉଲ୍ଲେଖନୀୟ ଉପାଦାନ ଗଠନ କରେ | ପ୍ରଥମେ, ସରଳ ଜିନିଷଗୁଡ଼ିକ ପାଇଁ ଚେଷ୍ଟା କରାଯାଇପାରେ, ଯେପରିକି କ୍ୟାଫିନ୍, ଚକୋଲେଟ୍ ଏବଂ ରେଡ୍ ୱାଇନ୍ ଗ୍ରହଣ ହ୍ରାସ, ଆପଣ ଖାଉଥିବା ତାଜା ଫଳ ଓ ପରିବା ପରିମାଣ ବୃଦ୍ଧି  ଏବଂ ଉପଯୁକ୍ତ ଓଜନ ରକ୍ଷା କରିବାରେ ସାହାଯ୍ୟ ପାଇଁ ନିୟମିତ ବ୍ୟାୟାମ କରିବା | </p>
<p>ସାଧାରଣ ପଦକ୍ଷେପଗୁଡ଼ିକ ଯେପରିକି ଉପଯୁକ୍ତ ଭାବେ ଫିଟ୍ ହେଉଥିବା ବ୍ରା (ବକ୍ଷ ବନ୍ଧନୀ) ଦିନ ଓ ରାତିରେ ପିନ୍ଧିବା ଅଧିକାଂଶ ମହିଳାଙ୍କୁ ସାହାଯ୍ୟ କରିଥାଏ | କେତେଜଣ ମହିଳା ଆରାମଦାୟକ (ରିଲାକ୍ସେସନ୍) ଥେରାପି କରନ୍ତି, ଯେପରିକି ରିଲାକ୍ସେସନ୍ ଟେପ୍ ଚକ୍ରୀୟ ସ୍ତନ ଯନ୍ତ୍ରଣାର ଲକ୍ଷଣଗୁଡ଼ିକ ହ୍ରାସ କରିବାରେ ଉପଯୋଗୀ ହୁଏ | ଅନ୍ୟ ଅନୁପୂରକ ଥେରାପିଗୁଡ଼ିକ ଯାହା ସୁସ୍ଥ ରହିବାକୁ ପ୍ରୋତ୍ସାହନ କରେ, ଯେପରିକି ଆକ୍ୟୁପଙ୍କଚର୍ ଏବଂ ଆରୋମାଥେରାପି, ଏହା ମଧ୍ୟ ସାହାଯ୍ୟକାରୀ ହୋଇପାରେ |</p>


<font class="sub1">ଫୁଲା-ବିରୋଧୀ ଔଷଧସମୂହ</font>

<p >ଗବେଷଣାରୁ ଜଣା ପଡ଼ିଛି ଯେ ଅଣ-ଷ୍ଟେରଏଡାଲ୍ ପେନ୍‌କିଲର୍‌ (ଯନ୍ତ୍ରଣା ହ୍ରାସକ ଔଷଧ) ଯେପରିକି ଇବୁପ୍ରୋଫେନ୍ ସ୍ତନ ଯନ୍ତ୍ରଣା ଦୂର କରିବାରେ ସାହାଯ୍ୟ କରେ | ଏଗୁଡ଼ିକ ନିର୍ଦ୍ଦିଷ୍ଟ ଭାବେ ପ୍ରଭାବିତ ସ୍ଥାନରେ ପ୍ରତ୍ୟକ୍ଷ ଭାବେ କ୍ରିମ୍/ଜେଲ୍ ରୂପରେ ପ୍ରୟୋଗ କଲେ ପ୍ରଭାବଶାଳୀ ହୁଏ, ଅନ୍ୟଥା ତାହାକୁ ବଟିକା ରୂପରେ ଖିଆ ଯାଇପାରେ | ଅବଶ୍ୟ, ଏହି ଧରଣର ପେନ୍‌କିଲର୍ ବ୍ୟବହାର କରିବା ପୂର୍ବରୁ, ଏହା ଗୁରୁତ୍ୱପୂର୍ଣ୍ଣ ଯେ ବିଶେଷଜ୍ଞଙ୍କ ଦ୍ୱାରା ମହିଳାଙ୍କର ଆକଳନ କରାଯିବା ସହ ସଠିକ୍ ପାନ (ଡୋଜ୍), ଅବଧି ପାଇଁ ପରାମର୍ଶ ଦିଆଯିବା ସହିତ ସମ୍ଭାବ୍ୟ କୌଣସି ପାର୍ଶ୍ୱ ପ୍ରତିକ୍ରିୟା ବିଚାରକୁ ନିଆଯିବା ଉଚିତ୍ |</p>


<font class="sub">ସ୍ତନ ବାହାରୁ ଯନ୍ତ୍ରଣା</font>

<p style="text-align: justify;">ସ୍ତନ ବାହାରୁ ଅନ୍ୟ କୌଣସି ସ୍ଥାନରୁ ଯନ୍ତ୍ରଣା ଆସୁଥିଲେ ତାହା ବକ୍ଷ ପ୍ରାଚୀର (ଚେଷ୍ଟ ୱାଲ୍)ର ଫୁଲା ଭଳି ଅନ୍ତର୍ନିହିତ ସମସ୍ୟା ସହିତ ଜଡ଼ିତ ଥାଇପାରେ | ଏହାକୁ କୋଷ୍ଟୋକୋଣ୍ଡ୍ରାଇଟିସ୍ ଅବା ତିଏଟଜି’ (costochondritis ଅବା Tietze) ଲକ୍ଷଣ ବୋଲି କୁହାଯାଏ | ପଞ୍ଜରା ହାଡ଼ର ଅଂଶଗୁଡ଼ିକରୁ ଆସୁଥିବା ଯନ୍ତ୍ରଣାକୁ ଅପପର୍ଶୁକା (କୋଷ୍ଟାଲ୍ କାର୍ଟିଲେଜ୍) କୁହାଯାଏ| ଯଦି ଏହି କୋଷ୍ଟାଲ୍ କାର୍ଟିଲେଜ୍‌ରେ ଉପରେ ଚାପ ପଡ଼େ ତେବେ ଅଧିକ ଯନ୍ତ୍ରଣା ଅନୁଭବ ହେବ ବୋଲି ସ୍ପେଶାଲିଷ୍ଟ କହି ପାରନ୍ତି | ବେଳେବେଳେ ଏହି ଫୁଲା ବା ଦରଜ ହୃଦ୍ ଯନ୍ତ୍ରଣା ଭଳି ଅନୁଭୂତ ହୁଏ |</p>
<p style="text-align: justify;">ଜଣେ ଛାତି ଟାଣ ହେବା ଏବଂ ଅତିଶୟ ଯନ୍ତ୍ରଣା ଅନୁଭବ କରିପାରେ | ଯନ୍ତ୍ରଣା ମଧ୍ୟ ବାହୁର ତଳ ଭାଗ ପର୍ଯ୍ୟନ୍ତ ଯାଇପାରେ ଏବଂ ଚଳପ୍ରଚଳ କଲେ ଏହା ଗୁରୁତର ହୋଇଯାଏ | ଏଭଳି ପରିସ୍ଥିତିରେ ବିଶ୍ରାମ ନେବା ଏବଂ ଯନ୍ତ୍ରଣା ବୃଦ୍ଧି କରିବା ଭଳି ଆକସ୍ମିକ କାର୍ଯ୍ୟକଳାପଗୁଡ଼ିକ ନ କରିବା ଉଚିତ୍ |</p>

<p style="text-align: justify;">ଏହା ଜଣାପଡ଼ିଛି ଯେ ଧୂମପାନ ଯୋଗୁଁ ଦରଜ ଗୁରୁତର ହୋଇଥାଏ, ଏଣୁ ଯଦି କେହି ଧୂମପାନ କରୁଥାନ୍ତି, ତେବେ ଧୂମପାନ କମାଇଲେ କିମ୍ବା ପୂରା ବନ୍ଦ କଲେ ଯନ୍ତ୍ରଣା ବଢ଼ିପାରେ| ବେଳେବେଳେ, ଅନ୍ୟ ଅବସ୍ଥାରୁ ଆସୁଥିବା ଯନ୍ତ୍ରଣା ଛାତିରେ ଅନୁଭୂତ ହୋଇପାରେ- ଉଦାହରଣ, ଆଞ୍ଜାଇନା (ହୃତ୍‌ଶୂଳ-ଛାତି ଶ୍ୱାସରୁଦ୍ଧ ହେବା ଭଳି କଷ୍ଟ) କିମ୍ବା ପିତ୍ତାଶ୍ମରୀ ବା ଗଲ୍‌ଷ୍ଟୋନ୍ | ଏହାକୁ ପ୍ରେକ୍ଷେପିତ ଯନ୍ତ୍ରଣା ବା ରେଫର୍ଡ ପେନ୍ କୁହାଯାଏ | ଏହି କ୍ଷେତ୍ରରେ ଡାକ୍ତର ଅଧିକ ଯଥାର୍ଥ ଚିକିତ୍ସା ପାଇଁ ଉପଦେଶ ଦେବା ଉଚିତ୍ |

</p>

</body>
</html>