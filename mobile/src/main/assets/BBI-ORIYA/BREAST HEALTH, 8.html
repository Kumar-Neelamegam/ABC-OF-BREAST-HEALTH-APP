<html>
<head>

    <title></title>

     <link rel="stylesheet"  type="text/css" href="../css/bbi.common.css">

    </head>




        <body>

            <div class="align">
                <p class="h2" style="text-align:center;">ମାରାତ୍ମକ ହୋ‌ଇନଥିବା ସ୍ୱାସ୍ଥ୍ୟ ସମସ୍ୟା<br /> ସ୍ତନାଗ୍ର ସମ୍ପର୍କିତ ସମସ୍ୟା</p>
            </div>

         

          



            <p class="story">ପାୟଲ୍‌ (ଛଦ୍ମନାମ), ଜଣେ 45 ବର୍ଷୀୟ ମହିଳାଙ୍କର ବାରମ୍ବାର ବାମ ସ୍ତନାଗ୍ରରୁ ସ୍ରାବ ହେଉଛି ଏବଂ 6 ମାସ ହେଲା ସ୍ତନାଗ୍ର ଚାରିପଟେ ସଂକ୍ରମଣ ହେଉଛି |</p>

            <div style="text-align:center;">
   <p style="text-align:center;color:#c7007f";>ସ୍ତନ</p>
      <p style="text-align:center;"><img class="img-responsive" src="../images/bc_breast_oriya.png" width="20%" alt="" /> </p>  
     </div> 
       <figcaption class="h5">
        ସୌଜନ୍ୟତା: ସ୍ତନ କର୍କଟ ଯତ୍ନ, ୟୁକେ
		</figcaption>
		
		
		<br/>
		
		<div style="text-align:center;">
   <p style="text-align:center;color:#c7007f";>ସ୍ତନାଗ୍ର</p>
      <p style="text-align:center;"><img class="img-responsive" src="../images/bc_nipple_oriya.png" width="20%" alt="" /> </p>  
     </div>
	 
        <figcaption class="h5">
            ସୌଜନ୍ୟତା: ସ୍ତନ କର୍କଟ ଯତ୍ନ, ୟୁକେ
        </figcaption>
		
		<br/>
		
            <p class="question">ଡ଼କ୍ଟ ବା କ୍ଷୀରବାହୀକା ଏକ୍ଟାସିଆ କ’ଣ?</p>
            <p style="text-align: justify;">ସ୍ତନଗୁଡିକ ଲୋବ୍ୟୁଲ୍‌ (କ୍ଷୀର-ଉତ୍ପାଦନକାରୀ ଗ୍ଲାଣ୍ଡ) ଏବଂ ଡ଼କ୍ଟ (ସ୍ତନାଗ୍ର ନିକଟକୁ କ୍ଷୀର ବହନ କରୁଥିବା କ୍ଷୁଦ୍ର ନଳୀ) ଗୁଡିକୁ ନେଇ ଗଠିତ, ଯେଉଁଗୁଡିକ ଚତୁର୍ପାର୍ଶ୍ୱରୁ ଫ୍ୟାଟି ତନ୍ତୁ ଏବଂ ସପୋର୍ଟିଭ୍‌ ତନ୍ତୁ ଦ୍ୱାରା ଘେରିହୋ‌ଇ ରହିଥାଏ | ମହିଳାମାନେ ଋତୁସ୍ରାବ ବନ୍ଦହେବା ବୟସରେ ପହଞ୍ଚିବା ସହ ସ୍ତନଗୁଡିକ ବୟସ ବଢ଼ିଲେ ସ୍ତନାଗ୍ର ପଛରେ ଥିବା ଡ଼କ୍ଟ ବା କ୍ଷୀରବାହୀକା ନଳୀ ଛୋଟ ହୁଏ ଏବଂ ପ୍ରଶସ୍ତ ହୋ‌ଇଯାଏ | ଏହାକୁ ଡ଼କ୍ଟ ଏକ୍ଟାସିଆ କୁହାଯାଏ |</p>
            <p style="text-align: justify;">ଏହା ସ୍ତନରେ ସାଧାରଣ ପରିବର୍ତ୍ତନ ଏବଂ ଏଥିପାଇଁ ଚିନ୍ତିତ ହେବା ଦରକାର ନାହିଁ | ବେଳେବେଳେ ପ୍ରଶସ୍ତ ଡ଼କ୍ଟ ଗୁଡିକରେ ସ୍ରାବ ଠୁଳ ହୋ‌ଇଥାଏ ଏବଂ ସେଗୁଡିକର ଆସ୍ତରଣଗୁଡିକ ଜ୍ୱଳନ ହୋ‌ଇପାରେ | ଆସ୍ତରଣରେ ଘାଆ ହେବା ମଧ୍ୟ ସମ୍ଭବତଃ ହୋ‌ଇପାରେ ଏବଂ କଷ୍ଟଦାୟକ ହୁଏ, ଯଦିଓ ଏହା ସାଧାରଣ ନୁହେଁ |</p>
            
            <p class="question">ଡ଼କ୍ଟ ଏକ୍ଟାସିଆ ରୋଗ ଚିହ୍ନଟ କିପରି କରାଯାଏ?</p>
            <p style="text-align: justify;">ବିଶେଷଜ୍ଞ ପରାମର୍ଶ ନିତାନ୍ତ ଜରୁରି ଏବଂ ତିନିଟି ଭିନ୍ନ ପରୀକ୍ଷା କରେଇବା ଜରୁରି ଅଟେ, ପ୍ରାୟତଃ ଟ୍ରିପଲ୍‌ ଆସେସମେଣ୍ଟ ବୋଲି କୁହାଯାଏ, ଯେପରିକି ଠିକ୍‌ ରୋଗ ନିରୂପଣ ହୋ‌ଇପାରିବ | ଏଗୁଡିକ ହେଉଛି ନିଦାନିକ ସ୍ତନ ପରୀକ୍ଷା, ଏକ ମାମୋଗ୍ରାମ (ସ୍ତନ ଏକ୍ସ-ରେ) ଏବଂ ଅଲ୍‌ଟ୍ରାସାଉଣ୍ଡ ସ୍କାନ୍‌ (ଯାହା ହାଇ-ଫ୍ରିକ୍ୱେନ୍ସି ଶବ୍ଦ ୱେଭ୍‌ ବ୍ୟବହାର କରି ଏକ ଛବି ସୃଷ୍ଟି କରେ) | </p>
            <p style="text-align: justify;">ଯଦି ସ୍ତନାଗ୍ରରୁ ସ୍ରାନ ହେଉଥାଏ, ତେବେ ରୋଗ ରହିଥିବାର ସୁନିଶ୍ଚିତ କରେଇବାରେ ସାହାଯ୍ୟ କରିବାକୁ ଏହାକୁ ପରୀକ୍ଷା କରାଯାଇପାରେ, ସ୍ୱତନ୍ତ୍ର ରୂପେ ଯଦି ଏଥିରେ ରକ୍ତମିଶା ଥାଏ </p>
            <p class="question">ଡ଼କ୍ଟ ଏକ୍ଟାସିଆକୁ କିପରି ଭାବରେ ପରିଚାଳିତ କରିବାକୁ ହୁଏ?</p>
            <p style="text-align: justify;">ଯଦି ବୟସ ବଢ଼ିବାର ଏହା ଏକ ସ୍ୱାଭାବିକ ଅଂଶ ହୋ‌ଇଥାଏ ଏବଂ ଆପେ ଆପେ ଭଲ ହୋ‌ଇ ଯାଉଥାଏ, ତେବେ ଅଧିକାଂଶ କ୍ଷେତ୍ରରେ କୌଣସି ଚିକିତ୍ସାର ଆବଶ୍ୟକତା ନାହିଁ | ତଥାପି କୌଣସି ନୂତନ ଲକ୍ଷଣ ଥିଲେ ଜଣେ ବିଶେଷଜ୍ଞଙ୍କୁ ସାକ୍ଷାତ କରିବା ଜରୁରି ଅଟେ | ଅବଶ୍ୟ, ସ୍ତନାଗ୍ରରୁ ଅସୁବିଧାଜନକ ସ୍ରାବ ଲାଗି ରୁହେ ତେବେ ପ୍ରଭାବିତ ଡ଼କ୍ଟ କିମ୍ବା କ୍ଷୀରବାହୀକାକୁ କାଢ଼ିଦେବାକୁ ଜଣଙ୍କୁ ଅପରେସନ୍‌ କରେଇବାକୁ ଦରକାର ପଡ଼ିପାରେ | ଅପରେସନ୍‌ଟି ସାଧାରଣତଃ ଜେନେରାଲ୍‌ ଆନାସ୍ଥେସିଆ ବା ନିଶ୍ଚେତକ ଦେଇ କରାଯାଏ ଏବଂ ରୋଗୀ ସେହି ଦିନଟିଏ କିମ୍ବା ଗୋଟିଏ ସମ୍ପୂର୍ଣ୍ଣ ଦିନ ଡ଼ାକ୍ତରଖାନାରେ ରହିବେ |</p>
            <p class="question">ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ କ’ଣ?</p>
            <p style="text-align: justify;">ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ ହେଉଛି ଏକ ବିନାଇନ୍‌ ବା ମାରାତ୍ମକ ହୋ‌ଇନଥିବା ସ୍ତନ ଅବସ୍ଥା | ବେଳେବେଳେ ସ୍ତନାଗ୍ର ତଳେ ଥିବା କ୍ଷୀରବାହୀକା ଗୁଡିକ ପ୍ରଦାହ ହୁଏ ଏବଂ ସଂକ୍ରମିତ ହୁଏ | ଏହାକୁ ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ କୁହାଯାଏ | ଏହା ସମସ୍ତ ବୟସର ଲୋକମାନଙ୍କୁ ପ୍ରଭାବିତ କରିପାରେ କିନ୍ତୁ ଅଳ୍ପବୟସ୍କ ମହିଳାମାନଙ୍କଠାରେ ଅତି ସାଧାରଣ | ଯଦିଓ ମହିଳାମାନଙ୍କ କ୍ଷେତ୍ରରେ ଏହା ଖୁବ୍‌ ସାଧାରଣ, ପୁରୁଷମାନଙ୍କର ମଧ୍ୟ ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ ହୋ‌ଇପାରେ, କିନ୍ତୁ ଏହା ଖୁବ୍‌ ବିରଳ |</p>
            <p style="text-align: justify;">ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ ହେଲେ ସ୍ତନକୁ ଧରିଲେ ନରମ ଅନୁଭବ ହୁଏ ଏବଂ ସ୍ପର୍ଶ କଲେ ଗରମ ଅନୁଭବ ହୁଏ, ଏବଂ ଚର୍ମ ନାଲି ଦେଖାଯାଏ | ଏହା ହେଲେ ସ୍ତନାଗ୍ରରୁ ସ୍ରାବ ମଧ୍ୟ କରାଏ, ଯାହା ରକ୍ତମିଶା ହୋ‌ଇପାରେ କିମ୍ବା ରକ୍ତମିଶା ନ ହୋ‌ଇପାରେ | </p>
            <p style="text-align: justify;">ବେଳେବେଳେ ସ୍ତନାଗ୍ର ପଛପଟେ ଗୁଳା ଅନୁଭବ କରାଯାଇପାରେ କିମ୍ବା ସ୍ତନାଗ୍ର ପଛରେ ଥିବା ସ୍ତନ ତନ୍ତୁ କ୍ଷତାକ୍ତ ହୋ‌ଇପାରେ | ଏହା ସ୍ତନାଗ୍ରକୁ ଭିତର ପାର୍ଶ୍ୱକୁ ଟାଣିଧରେ ଓ ଏହା ଚେପା ହେବା ଭଳି ଦିଶେ | ବେଳେବେଳେ ଗୋଟିଏ ଆବୁ (ପୁଜ ଜମିବା) କିମ୍ବା ଏକ ଫିଷ୍ଟୁଲା (କ୍ଷୀରବାହୀକା ବା ଡ଼କ୍ଟ ଓ ଚର୍ମ ମଧ୍ୟରେ ଏକ ରାସ୍ତା ବିକଶିତ ହୁଏ) ବିକଶିତ ହୁଏ | ଧୂମପାନ କରୁଥିବା ଲୋକମାନଙ୍କର ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ରେ ପ୍ରଭାବିତ ବା ଆକ୍ରାନ୍ତ ହେବାର ବର୍ଦ୍ଧିତ ବିପଦ ଆଶଙ୍କା ରହିଥାଏ, କାରଣ ସିଗାରେଟ୍‌ ଧୂଆଁରେ ଥିବା ପଦାର୍ଥଗୁଡିକ ସ୍ତନାଗ୍ର ପଛରେ ଥିବା ଡ଼କ୍ଟ ବା କ୍ଷୀରବାହୀକା ଗୁଡିକୁ ନଷ୍ଟ କରିଦେଇପାରେ | ଚିକିତ୍ସା ପରେ ଉପଶମ ଲାଭ କରିବା ପ୍ରକ୍ରିୟାକୁ ମଧ୍ୟ ଧୂମପାନ ଧିର କରିଦିଏ |</p>
            <div style="text-align:center;"> <img class="img-responsive" src="../images/bh7.png" alt="" width="80%" height="80%" /></div>
            <p class="question">ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ କିଭଳି ଭାବରେ ଚିହ୍ନଟ କରାଯାଏ ?</p>
            <p style="text-align: justify;">ଏକ ନିଦାନିକ ସ୍ତନ ପରୀକ୍ଷା ଏବଂ ସ୍ତନର ଅଲ୍‌ଟ୍ରାସାଉଣ୍ଡ ଅତ୍ୟନ୍ତ ଜରୁରି | ଯେହେତୁ ସ୍ତନ ଖୁବ୍‌ ନରମ ଥିବ, ମାମୋଗ୍ରାମ୍‌ କଲେ ଅସହଜବୋଧ ହେବ ଏବଂ ସଂକ୍ରମଣ ଦୂର ନ ହେବା ପର୍ଯ୍ୟନ୍ତ କରାଯାଇନଥାଏ | ଯଦି ସ୍ତନାଗ୍ରରୁ ସ୍ରାବ ହେଉଥାଏ, ତେବେ ରୋଗ ପରୀକ୍ଷଣକୁ ସୁନିଶ୍ଚିତ କରେଇବାକୁ ମାଇକ୍ରୋସ୍କୋପ୍‌ ତଳେ ରଖି ଦେଖିବାକୁ ଏକ ନମୁନା ଲାବୋରେଟୋରିକୁ ପଠାଯାଇପାରେ (ଏହା ଅଧିକ ସମ୍ଭାବ୍ୟ ଯଦି ସ୍ରାବ ରକ୍ତମିଶା ହୋ‌ଇଥାଏ)|</p>
            <p class="question">ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ ପାଇଁ ଚିକିତ୍ସା କ’ଣ ?</p>
            <p style="text-align: justify;">ପ୍ରାୟତଃ ଆଣ୍ଟିବାୟୋଟିକ୍‌ ସଂକ୍ରମଣ ଦୂର କରିବାରେ ସାହାଯ୍ୟ କରିଥାଏ | ବ୍ୟଥା ନିବାରଣ ପାଇଁ ପାରାସିଟାମଲ୍‌ ପ୍ରେସକ୍ରାଇବ୍‌ କରାଯାଇପାରେ | ଯଦି ଆବୁ (ପୁଜ ଜମା ହୋ‌ଇଥାଏ) ବିକଶିତ ହୁଏ, ତେବେ ପ୍ରଥମ ବିକଳ୍ପ ଚୟନ ହେଉଛି ଏକ ଅଲ୍‌ଟ୍ରାସାଉଣ୍ଡ ଦ୍ୱାରା ଗାଇଡ଼ କରି ପୁଜକୁ ବାହାର କରିବା (ଆସ୍ପିରେସନ) | ଯେପର୍ଯ୍ୟନ୍ତ ସମ୍ପୂର୍ଣ୍ଣ ପୁଜ ନ ବାହାରିଛି, ସେପର୍ଯ୍ୟନ୍ତ (କେତେ ସମୟ ପର୍ଯ୍ୟନ୍ତ) ଏହାକୁ ଦୋହରେଇବାକୁ ଦରକାର ପଡ଼ିପାରେ | ଯଦି ବାରମ୍ବାର ଆସ୍ପିରେସନ୍‌ କଲେ ମଧ୍ୟ କିଛି କାମ କରୁନାହିଁ ତେବେ ସ୍ୱଳ୍ପ ସମୟ ପାଇଁ ଜେନେରାଲ୍‌ ଆନାସ୍ଥେଟିକ୍‌ ବା ନିଶ୍ଚେତକ ଦେଇ ପୁଜକୁ ସ୍ରାବ ହୋ‌ଇ ବାହାରିଯିବାକୁ ଚର୍ମରେ ଗୋଟିଏ ଜାଗାକୁ କଟାଯାଏ |</p>
            <p style="text-align: justify;">ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ ପୁନର୍ବାର ହୁଏ, ତେବେ ପ୍ରଭାବିତ ହୋ‌ଇଥିବା ଡ଼କ୍ଟ କିମ୍ବା ଡ଼କ୍ଟଗୁଡିକୁ କାଢ଼ିଦେବାକୁ ଜଣଙ୍କୁ ଏକ ଅପରେସନ୍‌ କରିବାକୁ ପଡ଼ିପାରେ | ପ୍ରଭାବିତ ଡକ୍ଟ କିମ୍ବା ଡ଼କ୍ଟଗୁଡିକ (ମାଇକ୍ରୋଡ଼କେଟୋମି ରୂପେ ଜଣାଶୁଣା) କିମ୍ବା ପେରିଡ଼କ୍ଟାଲ୍‌ ମାଷ୍ଟାଇଟିସ୍‌ର ପୁନର୍ବାର ହେବା ସହ ମୁକାବିଲା କରିବାକୁ ସମସ୍ତ ମୁଖ୍ୟ ଡ଼କ୍ଟଗୁଡିକୁ କାଢ଼ିଦେବାକୁ ପଡ଼ିପାରେ (ଟୋଟାଲ୍‌ ଡ଼କ୍ଟ ଏକ୍ସସିଜନ୍‌ ରୂପେ ପରିଚିତ)| ଏହି ଅପରେସନକୁ ଜେନେରାଲ୍‌ ଆନାସ୍ଥେଟିକ୍‌ ବା ନିଶ୍ଚେତକ ଦେଇ କରାଯାଏ |</p>
           
		<div style="text-align:center;"> 
      <p style="text-align:center;"><img class="img-responsive" src="../images/bhi7.png" width="20%" alt="" /> </p>  
     </div>
	 
        <figcaption class="h5">
ବାନ ସ୍ତନରେ ବଥ
        </figcaption>
     
	 <hr>
<br/>		
<figcaption class="h5">
ସୌଜନ୍ୟତା: କିମ୍‌ସ୍‌ - ଉଷାଲକ୍ଷ୍ମୀ ସେଣ୍ଟର୍‌ ଫର୍‌ ବ୍ରେଷ୍ଟ ଡିଜିଜେସ୍‌, ହାଇଦ୍ରାବାଦ
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>  

        </body>

</html>