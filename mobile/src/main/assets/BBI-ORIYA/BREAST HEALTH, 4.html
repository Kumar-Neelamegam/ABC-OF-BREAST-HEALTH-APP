<html><head>
   
    <title></title>
           <link rel="stylesheet"  type="text/css" href="../css/bbi.common.css">
</head>


 

<body>
   
 <div class="align">
        <p class="h2" style="text-align:center;">ମାରାତ୍ମକ ହୋଇନଥିବାସ୍ତନ ସ୍ୱାସ୍ଥ୍ୟ ସମସ୍ୟାଗୁଡ଼ିକ  <br/>ଚକ୍ରୀୟ ସ୍ତନ ଯନ୍ତ୍ରଣା</p>
    </div>

     


<p></p>
<div style="text-align:center;">
<div class="container"><img class="img-responsive" src="../images/bh1.png" alt="" width="80%" height="80%" /></div> </div>

<p class="story">ନୀତୁ (ଛଦ୍ମନାମ), ଜଣେ 35 ବର୍ଷୀୟ ମହିଳା ଛଅ ମାସ ଧରି ନିଜର ଉଭୟ ସ୍ତନରେ ସମସ୍ୟା ଅନୁଭବ କରୁଥିଲେ ଏବଂ ତାଙ୍କର ମାସିକ ଋତୁସ୍ରାବ ପୂର୍ବରୁ ଏହା ଅତିଶୟ ହୁଏ |</p>
<p class="question">ସ୍ତନ ଯନ୍ତ୍ରଣା କେତେ ସାଧାରଣ ଅଟେ ?</p>
<p >ସ୍ତନ ଯନ୍ତ୍ରଣା ପ୍ରତ୍ୟେକ ବୟସର ମହିଳାଙ୍କଠାରେ ଅତି ସାଧାରଣ ଅଟେ | ଉଦାହରଣ, ତିନି ଜଣ ପ୍ରାକ୍-ରଜନିବୃତ୍ତି ମହିଳା (ଯେଉଁ ମହିଳାମାନେ ରଜନିବୃତ୍ତି/ଜୀବନ ପରିବର୍ତ୍ତନ ମାଧ୍ୟମରେ ନାହାନ୍ତି)ଙ୍କ ମଧ୍ୟରୁ ହାରାହାରି ଦୁଇ ଜଣଙ୍କଠାରେ ଏହା ଯେ କୌଣସି ସମୟରେ ହୋଇଥାଏ | ସ୍ତନ ଯନ୍ତ୍ରଣା ପ୍ରକୃତରେ ଚିନ୍ତାର କାରଣ ହୁଏ ଏବଂ ଅଧିକାଂଶ ମହିଲା ଏହା ସ୍ତନ କର୍କଟ ସହିତ ସମ୍ବନ୍ଧିତ ବୋଲି ଭାବନ୍ତି | କେବଳ ସ୍ତନ ଯନ୍ତ୍ରଣା ସ୍ତନ କର୍କଟର ଲକ୍ଷଣ ନୁହେଁ | ବାସ୍ତବରେ, ସ୍ତନ କର୍କଟର ପ୍ରାଥମିକ ପର୍ଯ୍ୟାୟରେ ଅଧିକାଂଶ ମହିଳାଙ୍କଠାରେ ଏକ ଯନ୍ତ୍ରଣାହୀନ ଆବୁ ବା ଟ୍ୟୁମର ଦେଖାଯାଏ |.</p>
<p class="question">ସ୍ତନ ଯନ୍ତ୍ରଣାର ପ୍ରକାରଗୁଡ଼ିକ କଣ ଅଟେ ?</p>
<p >ସ୍ତନ ଯନ୍ତ୍ରଣା ଦୁଇ ପ୍ରକାରର ଅଟେ, ଉଭୟ ପ୍ରକାରକୁ ଚିକିତ୍ସା କରାଯାଇପାରିବ | ସ୍ତନ ଯନ୍ତ୍ରଣା ଯାହା ମହିଳାଙ୍କ ସ୍ୱାଭାବିକ ଋତୁସ୍ରାବ ଚକ୍ରର ଅଂଶ ଅଟେ ତାହାକୁ ଚକ୍ରୀୟ ସ୍ତନ ଯନ୍ତ୍ରଣା କୁହାଯାଏ | ମହିଳାମାନେ ସେମାନଙ୍କ ପିରିୟଡ୍ ହେବ ପୂର୍ବରୁ କିମ୍ବା ଏକ ସପ୍ତାହ ଧରି ସେମାନଙ୍କ ସ୍ତନରେ ଅସହଜବୋଧ ଏବଂ ଗେଟା ହେବା ଅନୁଭବ କରିପାରନ୍ତି | ଯନ୍ତ୍ରଣା ସାମାନ୍ୟରୁ ଗୁରୁତର ହୋଇପାରେ ଏବଂ ସ୍ତନକୁ ଛୁଇଁଲେ ଦରଜ ଲାଗେ | ପିରିୟଡ୍ ଆରମ୍ଭ ହେଲେ ଏହା ବଢ଼ିଯାଏ | .</p>
<p >ଅନ୍ୟ ମହିଳାମାନେ ସେମାନଙ୍କ ସ୍ତନରେ ଯନ୍ତ୍ରଣା ଅନୁଭବ କରନ୍ତି ଯାହାକି ସେମାନଙ୍କର ଋତୁସ୍ରାବ ଚକ୍ର ସହିତ ସମ୍ବନ୍ଧିତ ନୁହେଁ କିମ୍ବା ପ୍ରକୃତରେ ତାହା ଶରୀରର ଅନ୍ୟ ସ୍ଥାନରୁ ଆସିଥାଏ | ଏହାକୁ ଅଣ-ଚକ୍ରୀୟ ସ୍ତନ ଯନ୍ତ୍ରଣା କୁହାଯାଏ |.</p>
<p class="question">ଚକ୍ରୀୟ ସ୍ତନ ଯନ୍ତ୍ରଣା କେଉଁଥିପାଇଁ ହୁଏ ?</p>
<p >ଯଦିଓ ଚକ୍ରୀୟ ସ୍ତନ ଯନ୍ତ୍ରଣା ଋତୁସ୍ରାବ ଚକ୍ର ସହିତ ଜଡ଼ିତ, ତଥାପି ଏହାର ପ୍ରକୃତ କାରଣଗୁଡ଼ିକ ଅଜ୍ଞାତ ରହିଛି | ନିର୍ଦ୍ଦିଷ୍ଟ ଗର୍ଭରୋରୋଧ ବଟିକା, ଅବସାଦ-ବିରୋଧୀ ଔଷଧ ଏବଂ ହର୍ବାଲ୍ ଔଷଧଗୁଡ଼ିକ ଗ୍ରହଣ କଲେ ଯନ୍ତ୍ରଣା ଆରମ୍ଭ ହୁଏ |</p>
<p >ଚକ୍ରୀୟ ସ୍ତନ ଯନ୍ତ୍ରଣା ଋତୁସ୍ରାବ ଚକ୍ର ସମୟରେ ହରମୋନ୍ ସ୍ତରଗୁଡ଼ିକର ପରିବର୍ତ୍ତନ ସହିତ ସଂପୃକ୍ତ ଥାଏ ଏବଂ ମୁଖ୍ୟତଃ ରଜୋନିବୃତ୍ତିରେ ନ ଥିବା ମହିଳାଙ୍କୁ ପ୍ରଭାବିତ କରିଥାଏ | ଏହି ହରମୋନ୍ ପରିବର୍ତ୍ତନଗୁଡ଼ିକ ସ୍ତନର ଟିସ୍ୟୁକୁ ଅଧିକ ସମ୍ବେଦନଶୀଳ କରେ, ଫଳରେ ଏହା ସ୍ତନ ଯନ୍ତ୍ରଣାର କାରଣ ପାଲଟେ |.</p>
<p >ଏହା ହୁଏତ ଗୋଟିଏ କିମ୍ବା ଉଭୟ ସ୍ତନକୁ ପ୍ରଭାବିତ କରିପାରେ ଏବଂ କାଖ ପର୍ଯ୍ୟନ୍ତ, ବାହୁର ତଳ ଓ କାନ୍ଧ ପଛପଟ ଚଟକା ହାଡ଼ ଯାଏ ଯନ୍ତ୍ରଣା ଗତି କରିପାରେ |</p>
<p >ଏହି ପ୍ରକାର ଯନ୍ତ୍ରଣା ରଜୋନିବୃତ୍ତି ପରେ ପ୍ରାୟତଃ ବନ୍ଦ ହୁଏ ଯେତେବେଳେକି ଡିମ୍ବାଶୟ କାର୍ଯ୍ୟ କରିବା ବନ୍ଦ ହୁଏ | ଅବଶ୍ୟ, ରଜୋନିବୃତ୍ତି ପରେ ହରମୋନ୍ ରିପ୍ଲେସମେଣ୍ଟ ଥେରାପି (HRT) ନେଉଥିବା ମହିଳାମାନଙ୍କର ସ୍ତନ ଯନ୍ତ୍ରଣା ମଧ୍ୟ ହୋଇପାରେ | HRT ହରମୋନ୍ସକୁ ପ୍ରାକ୍-ରଜୋନିବୃତ୍ତି ସ୍ତରରେ ରଖୁଥିବାରୁ ଏହା ହୋଇଥାଏ |.</p>
<p class="question">ଚକ୍ରୀୟ ସ୍ତନ ଯନ୍ତ୍ରଣାର ଚିକିତ୍ସା କଣ ହୋଇପାରେ ?</p>
<p >ସ୍ତନ ଯନ୍ତ୍ରଣାର ଚିକିତ୍ସା ଆରମ୍ଭ କରିବା ପୂର୍ବରୁ ସ୍ତନ ଭିତରେ ଅସ୍ୱାଭାବିକତାକୁ ବାଦ୍ ଦିଆଯିବା ଉଚିତ୍ | ତିନିଟି ପରୀକ୍ଷା କରାଯିବା ଉଚିତ୍, ଯେଉଁଥିରେ ଜଣେ ବିଶେଷଜ୍ଞଙ୍କ ଦ୍ୱାରା ସ୍ତନର କ୍ଲିନିକାଲ୍ ପରୀକ୍ଷା, ମାମୋଗ୍ରାମ୍ (ସ୍ତନର ଏକ୍ସ-ରେ) ଏବଂ ସ୍ତନର ଅଲଟ୍ରା ସାଉଣ୍ଡ ଅନ୍ତର୍ଭୁକ୍ତ |</p>

<div style="text-align:center;">
<div class="container"><img class="img-responsive" src="../images/bc3_oriya.png" alt="" width="80%" height="80%" /></div> </div>


<p>ପୁନଃ ଆଶ୍ୱାସନା ଦିଆଯାଉଛି ଯେ ସ୍ତନ ଯନ୍ତ୍ରଣା ସଂପୂର୍ଣ୍ଣ ଭାବେ ମାସିକ ଚକ୍ରର ଏକ ସାଧାରଣ ଅଂଶ ଯାହା ସ୍ତନ ଯନ୍ତ୍ରଣା ଚିକିତ୍ସାର ଏକ ଉଲ୍ଲେଖନୀୟ ଉପାଦାନ ଗଠନ କରେ | ପ୍ରଥମେ, ସରଳ ଜିନିଷଗୁଡ଼ିକ ପାଇଁ ଚେଷ୍ଟା କରାଯାଇପାରେ, ଯେପରିକି କ୍ୟାଫିନ୍, ଚକୋଲେଟ୍ ଏବଂ ରେଡ୍ ୱାଇନ୍ ଗ୍ରହଣ ହ୍ରାସ, ଆପଣ ଖାଉଥିବା ତାଜା ଫଳ ଓ ପରିବା ପରିମାଣ ବୃଦ୍ଧି  ଏବଂ ଉପଯୁକ୍ତ ଓଜନ ରକ୍ଷା କରିବାରେ ସାହାଯ୍ୟ ପାଇଁ ନିୟମିତ ବ୍ୟାୟାମ କରିବା | </p>
<p>ସାଧାରଣ ପଦକ୍ଷେପଗୁଡ଼ିକ ଯେପରିକି ଉପଯୁକ୍ତ ଭାବେ ଫିଟ୍ ହେଉଥିବା ବ୍ରା (ବକ୍ଷ ବନ୍ଧନୀ) ଦିନ ଓ ରାତିରେ ପିନ୍ଧିବା ଅଧିକାଂଶ ମହିଳାଙ୍କୁ ସାହାଯ୍ୟ କରିଥାଏ | କେତେଜଣ ମହିଳା ଆରାମଦାୟକ (ରିଲାକ୍ସେସନ୍) ଥେରାପି କରନ୍ତି, ଯେପରିକି ରିଲାକ୍ସେସନ୍ ଟେପ୍ ଚକ୍ରୀୟ ସ୍ତନ ଯନ୍ତ୍ରଣାର ଲକ୍ଷଣଗୁଡ଼ିକ ହ୍ରାସ କରିବାରେ ଉପଯୋଗୀ ହୁଏ | ଅନ୍ୟ ଅନୁପୂରକ ଥେରାପିଗୁଡ଼ିକ ଯାହା ସୁସ୍ଥ ରହିବାକୁ ପ୍ରୋତ୍ସାହନ କରେ, ଯେପରିକି ଆକ୍ୟୁପଙ୍କଚର୍ ଏବଂ ଆରୋମାଥେରାପି, ଏହା ମଧ୍ୟ ସାହାଯ୍ୟକାରୀ ହୋଇପାରେ | ଯଦି ଗର୍ଭରୋଧକ ବଟିକା ନେବା ପରେ ସ୍ତନ ଯନ୍ତ୍ରଣା ଆରମ୍ଭ ହୁଏ, ତେବେ କମ୍-ମାତ୍ରାର ଔଷଧ ନିଆଯାଇପାରେ କିମ୍ବା ଏକ ଭିନ୍ନ ବ୍ରାଣ୍ଡର ସାହାଯ୍ୟ ନିଆଯାଇପାରେ | ଯଦି ଯନ୍ତ୍ରଣା ଲାଗି ରହେ, ତେବେ ଗର୍ଭନିରୋଧର ଏକ ଅଣ-ହରମୋନୀୟ ପଦ୍ଧତି ଯେପରିକି କଣ୍ଡୋମ୍ କିମ୍ବା ମଧ୍ୟଚ୍ଛେଦ (କ୍ୟାପ୍) ବ୍ୟବହାର କରାଯାଇପାରିବ | </p>
<p >ଯଦିଓ ବହୁଳ ଭାବେ ବ୍ୟବହୃତ ହୁଏ, ତେବେ ସ୍ତନ ଯନ୍ତ୍ରଣାର ଚିକିତ୍ସା ପାଇଁ ଗାମୋଲେନିକ୍ ଏସିଡ୍ (ଇଭିନିଂ ପ୍ରିମରୋଜ୍ ଅଏଲ୍ କ୍ୟାପସୁଲ୍ସ)ର ବ୍ୟବହାରକ ସମର୍ଥନ କରୁଥିବାର ଖୁବ୍ କମ୍ ପ୍ରମାଣ ରହିଛି | ବାସ୍ତବରେ, ବହୁ ସଂଖ୍ୟକ ଲୋକ ଏହି ଚିକିତ୍ସାକୁ ଉପଯୋଗୀ ବୋଲି ଗ୍ରହଣ କରନ୍ତି ନାହିଁ |</p>
<font class="sub1">ଫୁଲା-ବିରୋଧୀ ଔଷଧସମୂହ</font>
<p >ଗବେଷଣାରୁ ଜଣା ପଡ଼ିଛି ଯେ ଅଣ-ଷ୍ଟେରଏଡାଲ୍ ପେନ୍‌କିଲର୍‌ (ଯନ୍ତ୍ରଣା ହ୍ରାସକ ଔଷଧ) ଯେପରିକି ଇବୁପ୍ରୋଫେନ୍ ସ୍ତନ ଯନ୍ତ୍ରଣା ଦୂର କରିବାରେ ସାହାଯ୍ୟ କରେ | ଏଗୁଡ଼ିକ ନିର୍ଦ୍ଦିଷ୍ଟ ଭାବେ ପ୍ରଭାବିତ ସ୍ଥାନରେ ପ୍ରତ୍ୟକ୍ଷ ଭାବେ କ୍ରିମ୍/ଜେଲ୍ ରୂପରେ ପ୍ରୟୋଗ କଲେ ପ୍ରଭାବଶାଳୀ ହୁଏ, ଅନ୍ୟଥା ତାହାକୁ ବଟିକା ରୂପରେ ଖିଆ ଯାଇପାରେ | ଅବଶ୍ୟ, ଏହି ଧରଣର ପେନ୍‌କିଲର୍ ବ୍ୟବହାର କରିବା ପୂର୍ବରୁ, ଏହା ଗୁରୁତ୍ୱପୂର୍ଣ୍ଣ ଯେ ବିଶେଷଜ୍ଞଙ୍କ ଦ୍ୱାରା ମହିଳାଙ୍କର ଆକଳନ କରାଯିବା ସହ ସଠିକ୍ ପାନ (ଡୋଜ୍), ଅବଧି ପାଇଁ ପରାମର୍ଶ ଦିଆଯିବା ସହିତ ସମ୍ଭାବ୍ୟ କୌଣସି ପାର୍ଶ୍ୱ ପ୍ରତିକ୍ରିୟା ବିଚାରକୁ ନିଆଯିବା ଉଚିତ୍ |</p>
<font class="sub1">ଟାମୋକ୍ସିଫେନ୍</font>
<p >ଯଦି ଯନ୍ତ୍ରଣା ଗୁରୁତର ଅଟେ ଏବଂ ଦୀର୍ଘଦିନ ଲାଗି ରହିଛି ଓ ବର୍ଣ୍ଣିତ ପରାମର୍ଶ ଦ୍ୱାରା କିଛି ସୁଫଳ ମିଳି ନାହିଁ, ତେବେ ଡାକ୍ତର ହରମୋନ୍ ଔଷଧ ଦେବାକୁ ବିଚାର କରି ପାରନ୍ତି |</p>
<p >ଏହି ଶ୍ରେଣୀର ଔଷଧ ଯାହା କେବେକେବେ ସ୍ତନ ଯନ୍ତ୍ରଣାର ଚିକିତ୍ସା ପାଇଁ ବ୍ୟବହୃତ ହୁଏ ତାହା ହେଉଛି ଟାମୋକ୍ସିଫେନ୍ ଯାହା କମ୍ ସମୟ ପାଇଁ ଅଧ ପାନ ଦିଆଯାଏ | ଏହି ଔଷଧ ସାଧାରଣତଃ ସ୍ତନ କର୍କଟ ଚିକିତ୍ସାରେ ବ୍ୟବହୃତ ହୁଏ | ଏହାର ଅନେକଗୁଡ଼ିକ ପାର୍ଶ୍ୱ ପ୍ରତିକ୍ରିୟା ରହିପାରେ | ଏଣୁ ଏହି ଔଷଧ ଗ୍ରହଣର ଲାଭ  ଓ ସମ୍ଭାବ୍ୟ ରିସ୍କଗୁଡ଼ିକ ବିଷୟରେ ଡାକ୍ତରଙ୍କ ସହ ପୁଙ୍ଖାନୁପୁଙ୍ଖ ଆଲୋଚନା ପରେ ଏହାକୁ ବ୍ୟବହାର କରାଯାଇପାରେ | ଡୋଜ୍ ଏବଂ ଅବଧି ବିଷୟରେ ଡାକ୍ତରଙ୍କଠାରୁ ପରାମର୍ଶ ନିଆଯିବା ଜରୁରୀ ଅଟେ |</p>

</body>
</html>