<html>  

<head>
    <title></title>
     <link rel="stylesheet"  type="text/css" href="../css/bbi.common.css">

</head>






 

<body>

<div class="align">
        <p class="h2" style="text-align:center;">ମାରାତ୍ମକ ହୋଇନଥିବା ସ୍ତନର ସମସ୍ୟାଗୁଡ଼ିକ  <br/> ଫାଇବ୍ରୋଆଡେନୋମା (ସ୍ତନର ଆବୁ)</p>
    </div>

    

<p class="story">ପ୍ରିୟା (ଛଦ୍ମ ନାମ), ଜଣେ 28 ବର୍ଷୀୟ ମହିଳା ତାଙ୍କ ଡାହାଣ ପଟ ସ୍ତନରେ ଏକ ମୁକ୍ତ ଗତିଶୀଳ ଆବୁ ହୋଇଥିବା ଲକ୍ଷ୍ୟ କଲେ |.</p>
<p class="question">ଫାଇବ୍ରୋଆଡେନୋମା କଣ ?</p>
<p style="text-align: justify;">ସ୍ତନଯୁଗଳ ନଳୀ ବା ବାହିକା (ସ୍ତନାଗ୍ରକୁ ଦୁଗ୍ଧ ବହନ କରୁଥିବା ନଳୀ) ଏବଂ ଲୋବ୍ୟୁଲ୍ସ (ଦୁଗ୍ଧ-ଉତ୍ପନ୍ନ କରୁଥିବା ଗ୍ରନ୍ଥି)ମାନଙ୍କୁ ନେଇ ଗଠିତ , ଯାହାକି ଫ୍ୟାଟି ଟିସ୍ୟୁ ଏବଂ ସମର୍ଥିତ ଟିସ୍ୟୁମାନଙ୍କ ଦ୍ୱାରା ପରିବେଷ୍ଟିତ | ବେଳେବେଳେ ଟିସ୍ୟଗୁଡ଼ିକ ଲୋବ୍ୟୁଲ୍ସ ଉପରେ ବଲ୍ ଭଳି ବଡ଼ ହୋଇ ଏକ କଠିନ ଆବୁ ସୃଷ୍ଟି କରେ | ଏହାକୁ ଫାଇବ୍ରୋଆଡେନିଆ ବା ସ୍ତନର ଆବୁ କୁହାଯାଏ| ଏହା ସ୍ତନରେ ହେଉଥିବା ଅନ୍ୟତମ ଅତି ସାଧାରଣ ମାରାତ୍ମକ ହୋଇନଥିବା (ଅଣ-କର୍କଟ ଆବୁ) ସମସ୍ୟା ଅଟେ | </p>


<div style="text-align:center;">
   <p style="text-align:center;color:#c7007f";>ସ୍ତନ</p>
      <p style="text-align:center;"><img class="img-responsive" src="../images/bc_breast_oriya.png" width="20%" alt="" /> </p>  
     </div> 
       <figcaption class="h5">
       ସୌଜନ୍ୟତା: ସ୍ତନ କର୍କଟ ଯତ୍ନ, ୟୁକେ
		</figcaption>
		
		
		<br/>
		
		
		<div style="text-align:center;">
   <p style="text-align:center;color:#c7007f";>ସ୍ତନାଗ୍ର</p>
      <p style="text-align:center;"><img class="img-responsive" src="../images/bc_nipple_oriya.png" width="20%" alt="" /> </p>  
     </div>
	 
        <figcaption class="h5">
          ସୌଜନ୍ୟତା: ସ୍ତନ କର୍କଟ ଯତ୍ନ, ୟୁକେ
        </figcaption>
		
		
		<br/>
		
<p  class="question">ଫାଇବ୍ରୋଆଡେନୋମା କଣ ?</p>
<p style="text-align: justify;">ଏହା ଜଣାପଡ଼ିଛି ଯେ ମହିଳା ହରମୋନ୍ ଓଇଷ୍ଟୋଜେନ୍ ପ୍ରତି ବର୍ଦ୍ଧିତ ସମ୍ବେଦନଶୀଳତା ଯୋଗୁଁ ତାହା ହୋଇଥାଏ |</p>
<p  class="question">ଫାଇବ୍ରୋଆଡେନୋମା ପ୍ରକାରଗୁଡ଼ିକ କଣ ?</p>
<font class="sub">ସରଳ ଫାଇବ୍ରୋଆଡେନୋମା </font>
<p style="text-align: justify;">ଅଧିକାଂଶ ଫାଇବ୍ରୋଆଡେନୋମା ଆକାରରେ 1-3 ସେମି ବିଶିଷ୍ଟ ଏବଂ ଏହାକୁ ସରଳ ଫାଇବ୍ରୋଆଡେନୋମାସ୍ କୁହାଯାଏ | ସରଳ ଫାଇବ୍ରୋଆଡେନୋମାସ୍ ଭବିଷ୍ୟତରେ ସ୍ତନ କର୍କଟ ବିକଶିତ କରିବାର ଆଶଙ୍କା ରଖେ ନାହିଁ |</p>
<font class="sub">ଜଟିଳ ଫାଇବ୍ରୋଆଡେନୋମା</font>
<p style="text-align: justify;">କେତେକ ଫାଇବ୍ରୋଆଡେନୋମାସ୍‌କୁ ଜଟିଳ ଫାଇବ୍ରୋଆଡେନୋମାସ୍ କୁହାଯାଏ  | ଏକ ଜଟିଳ ଫାଇବ୍ରୋଆଡେନୋମା ଥିଲେ ଏହା ଭବିଷ୍ୟତରେ ଧୀରେ ଧୀରେ ସ୍ତନ କର୍କଟ ବିକଶିତ କରିବାର ଆଶଙ୍କା ରହିଥାଏ |
 
</p>
<font class="sub">ବଡ଼ ଅବା ଅପରିପକ୍ୱ ଫାଇବ୍ରୋଆଡେନୋମା</font>
<p style="text-align: justify;">ବେଳେବେଳେ, ଏକ ଫାଇବ୍ରୋଆଡେନୋମା 5 ସେମିରୁ ଅଧିକ ବଡ଼ ହୋଇପାରେ ଏବଂ ଏହାକୁ ବୃହତ୍ ଫାଇବ୍ରୋଆଡେନୋମା କୁହାଯାଇପାରେ  | ବାଳିକାମାନଙ୍କ ଏହା ଦେଖାଗଲେ ଅପରିପକ୍ୱ ଫାଇବ୍ରୋଆଡେନୋମାସ୍ କୁହାଯାଏ |</p>
<p  class="question">ଏହା ବିନାଇନ୍ (ଅଣ ମାରାତ୍ମକ) ? କି</p>
<p style="text-align: justify;">ଅଧିକଂଶ ଫାଇବ୍ରୋଆଡେନୋମାସ ବିନାଇନ୍ (ଅଣ-କର୍କଟ) ଅଟେ ଏବଂ ସ୍ତନ କର୍କଟ ବିକଶିତ କରିବାର ଆଶଙ୍କା ରଖନ୍ତି ନାହିଁ | ଜଟିଳ ଫାଇବ୍ରୋଆଡେନୋମାସ୍‌ ମାରାତ୍ମକ ପାଲଟିବାର ଆଶଙ୍କା ଖୁବ୍ କମ୍ ଅଟେ |</p>
<p  class="question">ଫାଇବ୍ରୋଆଡେନୋମା କିପରି ଅନୁଭୂତ ହୁଏ ଏବଂ କେଉଁ ବୟସରେ ଏହା ସାଧାରଣତଃ ଦେଖାଯାଏ ?</p>
<p style="text-align: justify;">ଏକ ଫାଇବ୍ରୋଆଡେନୋମାସ ସାଧାରଣତଃ ରବର ଭଳି ଗଠିତ, ଛୁଇଁଲେ କୋମଳ ଜଣାପଡ଼େ ଏବଂ ଚର୍ମ ତଳେ ଏହା ସହଜରେ ଗତିଶୀଳ ହୋଇପାରେ | ଏହି କାରଣରୁ ଏହାକୁ କେବେକେବେ ‘ସ୍ତନ ମୂଷିକ’ ବୋଲି କୁହାଯାଏ | ଫାଇବ୍ରୋଆଡେନୋମାସ ସାଧାରଣତଃ ଯନ୍ତ୍ରଣାହୀନ ଅଟେ | </p>
<p style="text-align: justify;">ଫାଇବ୍ରୋଆଡେନୋମାସ ଅତି ସାଧାରଣ ଅଟେ ଏବଂ ଏକାଧିକ ହେବା ଅସାଧାରଣ ନୁହେଁ |  ତାହା ଯୌବନାବସ୍ଥାରେ ବିକଶିତ ହୁଏ ଏବଂ ଅଧିକତର ଭାବେ ଯୁବା ମହିଳାଙ୍କଠାରେ ଦେଖାଯାଏ, ଅବଶ୍ୟ ତାହା ଯେ କୌଣସି ବୟସର ମହିଳାଙ୍କଠାରେ ହୋଇପାରେ | ଅଧିକାଂଶ ଫାଇବ୍ରୋଆଡେନୋମାସ 1-3 ସେମି ଆକାରର ଅଟେ ଏବଂ ଏହାକୁ ସାଧାରଣ ଫାଇବ୍ରୋଆଡେନୋମାସ କୁହାଯାଏ | କେତେକ 5 ସେମିରୁ ଅଧିକ ବଡ଼ ହୋଇପାରନ୍ତି ଏବଂ ଏହାକୁ ବୃହତ୍ ଫାଇବ୍ରୋଆଡେନୋମାସ  କୁହାଯାଏ | ବାଳିକାମାନଙ୍କଠାରେ ଦେଖାଯାଉଥିବା ଫାଇବ୍ରୋଆଡେନୋମାସକୁ ଅପରିପକ୍ୱ ଫାଇବ୍ରୋଆଡେନୋମାସ କୁହାଯାଏ |</p>
<p  class="question">ଚିକିତ୍ସା କରାନଗଲେ ଫାଇବ୍ରୋଆଡେନୋମା ବଢ଼ିଥାଏ କି ?</p>
<p style="text-align: justify;">ଅଧିକାଂଶ ଫାଇବ୍ରୋଆଡେନୋମାସ ସମାନ ଆକାରରେ ରହିଥାଏ | ଫାଇବ୍ରୋଆଡେନୋମାସର ଏକ କ୍ଷୁଦ୍ର ସଂଖ୍ୟା ବଡ଼ ଆକାର ହୋଇଥାଏ |  ଗର୍ଭାବସ୍ଥା ଓ ସ୍ତନ୍ୟପାନ କରାଇବା ସମୟରେ ଫାଇବ୍ରୋଆଡେନୋମାସ ବଡ଼ ହୋଇପାରେ | ଏହା ଅତି ସାଧାରଣ ଏବଂ ଏଥିପାଇଁ ଚିନ୍ତା କରିବାର କୌଣସି କାରଣ ନାହିଁ |</p>
<p  class="question">ଫାଇବ୍ରୋଆଡେନୋମାକୁ କିପରି ନିରୂପଣ କରାଯାଏ ? </p>

<p style="text-align: justify;">ଫାଇବ୍ରୋଆଡେନୋମାସ ସାଧାରଣତଃ ସ୍ତନରେ ଏକ ଆବୁ ଆକାରରେ ଲକ୍ଷ୍ୟ କରାଯାଏ | ଏଥିପାଇଁ ବିଶେଷ ପରାମର୍ଶ ଆବଶ୍ୟକ ଏବଂ ତିନିଟି ପୃଥକ୍ ପରୀକ୍ଷା କରିବା ଗୁରୁତ୍ୱପୂର୍ଣ୍ଣ, ଅଧିକାଂଶ ସମୟରେ ତିନିଟି ଆକଳନ କରାଯିବାକୁ ପରାମର୍ଶ ଦିଆଯାଏ, ଯାହାଫଳରେ ନିଶ୍ଚିତ ନିଦାନ ସମ୍ଭବ ହୋଇପାରେ | ସ୍ତନର କ୍ଲିନିକାଲ୍ ପରୀକ୍ଷା, ମାମୋଗ୍ରାମ୍ (ସ୍ତନର ଏକ୍ସ-ରେ) ଏବଂ ସ୍ତନର ଅଲଟ୍ରା ସାଉଣ୍ଡ ସ୍କାନ୍ (ଯାହା ଉଚ୍ଚ-ଫ୍ରିକ୍ୱେନ୍ସି ଧ୍ୱନି ତରଙ୍ଗ ବ୍ୟବହାର କରି ଛବି ସୃଷ୍ଟି କରେ) ଓ ଅଲଟ୍ରାସାଉଣ୍ଡ ନିରୀକ୍ଷଣରେ ଆବୁର ବାୟୋପ୍ସି କରାଯାଏ |</p>

<div style="text-align:center;">

<div class="container"><img class="img-responsive" src="../images/bc3_oriya.png" alt="" width="80%" height="80%" /></div> </div>

</div>

		<br/>
		
		<br/>

		<div style="text-align:center;">

<div style="text-align:center;">	<img src="../images/bh5.png" class="img-responsive" alt="" width="60%" height="60%"></div>

</div>

 <figcaption class="h5">
ମାମୋଗ୍ରାମ୍-  <br/>
ଫାଇବ୍ରୋଆଡେନୋମା ଡାହାଣ ସ୍ତନ
		</figcaption>
		 
		<br/>
		
		<br/>
		
		
		<hr>
<br/>		
<figcaption class="h5">
ସୌଜନ୍ୟତା : କିମ୍ସ-ଉଷାଲକ୍ଷ୍ମୀ ସେଣ୍ଟର ଫର୍ ବ୍ରେଷ୍ଟ ଡିଜିଜେସ୍, ହାଇଦ୍ରାବାଦ
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>

<p  class="question">ଛୁଞ୍ଚି ପରୀକ୍ଷାରେ କଣ ଅନ୍ତର୍ଭୁକ୍ତ ଓ କୋର୍ ବାୟୋପ୍ସି ଭାବେ FNAC  ସମାନ ଅଟେ କି ?</p>
<p style="text-align: justify;">ଛୁଞ୍ଚି ପରୀକ୍ଷା କରିବାର ଦୁଇଟି ଉପାୟ ରହିଛି | ପ୍ରଥମଟି ହେଉଛି ଫାଇନ୍ ନିଡିଲ୍ ଆସ୍ପିରେସନ୍ ସାଇଟୋଲୋଜି (FNAC) | FNAC ରେ ଏକ ସୂକ୍ଷ୍ମ ଛୁଞ୍ଚି ଏବଂ ସିରିଞ୍ଜ୍ ସାହାଯ୍ୟରେ ଆବୁରୁ କୋଷ ବା ସେଲ୍‌ର ନମୁନା ସଂଗ୍ରହ କରାଯାଏ |</p>


<p style="text-align: justify;" align="center">ବିଶ୍ୱର ଅଧିକାଂଶ ସ୍ପେଶାଲିଷ୍ଟ ସେଣ୍ଟର FNAC କରିବା ବଦଳରେ କୋର୍ ନିଡିଲ୍ ବାୟୋପ୍ସି କରୁଛନ୍ତି | କୋର୍ ବାୟୋପ୍ସିରେ କେବଳ ସେଲ୍ ବଦଳରେ ସ୍ଥାନୀୟ ଆନାସ୍ଥେସିଆ ଅଧୀନରେ ଟିସ୍ୟୁର ଏକ ଛୋଟ ନମୁନା  ନିଆଯିବା ପାଇଁ ଏକ ବଡ଼ ଛୁଞ୍ଚି ବ୍ୟବହାର କରାଯାଏ | ନିରୂପଣ କରିବା ପାଇଁ ଏହା ଅଧିକ ବିଶ୍ୱସନୀୟ ଏବଂ ସଠିକତା ପ୍ରଦାନ କରେ |</p>
 
 
<div style="text-align:center;">	<img src="../images/bh6.png" class="img-responsive" alt="" width="60%" height="60%"></div>
	 <figcaption class="h5">
	ଫାଇବ୍ରୋଆଡେନୋମା - ଅଲଟ୍ରାସାଉଣ୍ଡ
		</figcaption>
		
		
		<br/>
				<br/>
 <div class="container">

        <img src="../images/fibo.png" class="img-responsive" alt="" width="100%" height="100%"/>

    </div>
	 <figcaption class="h5">
	 ଫାଇବ୍ରୋଆଡେନୋମା<br/>ଅଲଟ୍ରାସାଉଣ୍ଡରେ କୋର୍ ବାୟୋପ୍ସି
		</figcaption>
		
		<hr>
<br/>		
<figcaption class="h5">
ସୌଜନ୍ୟତା : କିମ୍ସ-ଉଷାଲକ୍ଷ୍ମୀ ସେଣ୍ଟର ଫର୍ ବ୍ରେଷ୍ଟ ଡିଜିଜେସ୍, ହାଇଦ୍ରାବାଦ
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>
		<br/>
 
<p  class="question">ଫାଇବ୍ରୋଆଡେନୋମା କିପରି ପରିଚାଳିତ ହୁଏ ?</p>
<p style="text-align: justify;">ଯଦି ଉପରବର୍ଣ୍ଣିତ ଏକ କୋର୍ ବୟୋପ୍ସି ସମେତ ତିନି ଆକଳନ ଫାଇବ୍ରୋଆଡେନୋମାର ଉପସ୍ଥିତି ସୁନିଶ୍ଚିତ କରେ, ମହିଳାଙ୍କ ଆବୁ କ୍ୟାନସର୍ ହୋଇନାହିଁ ଏବଂ ଏହା କ୍ୟାନସରକୁ ବଢ଼ିବ ନାହିଁ ବୋଲି ଆଶ୍ୱାସନା ଦିଆଯାଇପାରିବ|</p>
<p style="text-align: justify;">ଯଦି ଫାଇବ୍ରୋଆଡେନୋମାର ଆକାର 2 ସେମିରୁ କମ୍ ଅଟେ, ଏହାକୁ ଛାଡ଼ି ଦିଆଯାଇପାରିବ ଏବଂ ଏହା ବଡ଼ ହେଉଛି କି ନାହିଁ ଜାଣିବା ପାଇଁ ଦୁଇରୁ ତିନି ମାସରେ ଅଲଟ୍ରାସାଉଣ୍ଡ୍ ସ୍କାନ ସହ ଅନୁବର୍ତ୍ତନ କରାଯିବ | ଯଦି ଆକାର ପରିବର୍ତ୍ତନ ହେଉନାହିଁ, ରୋଗୀକୁ ଅନୁବର୍ତ୍ତନରୁ ହିଁ ଡିସଚାର୍ଜ କରାଯାଇପାରିବ| କେତେଜଣ ମହିଳା ଶରୀରରେ ଆବୁ ରଖିବାକୁ ଚାହାନ୍ତି ନାହିଁ, ଏହି କ୍ଷେତ୍ରରେ ଆବୁକୁ କାଟି ବାହାର କରାଯାଇପାରିବ |</p>
<p style="text-align: justify;">ଯଦି ଆବୁଟି ବଡ଼ ହେଉଥାଏ, ଯନ୍ତ୍ରଣାଦାୟକ କିମ୍ବା ଆବୁର ଆକାର 3 ସେମିରୁ ଅଧିକ କିମ୍ବା ଯଦି ଏହା ଜଟିଳ ଫାଇବ୍ରୋଆଡେନୋମା ବୋଲି କୋର୍ ବାୟୋପ୍ସିରୁ ପ୍ରମାଣ ମିଳେ, ତେବେ ଫାଇବ୍ରୋଆଡେନୋମାକୁ ବାହାର କରିବା ପାଇଁ ସର୍ଜରୀ କରାଯିବା ଉଚିତ୍ | ସାଧାରଣ ଆନାସ୍ଥେଟିକ୍ ଅଧୀନରେ ଅସ୍ତ୍ରୋପଚାର କରାଯାଏ ଏବଂ ରୋଗୀଙ୍କୁ ଦିନେ କିମ୍ବା ଦୁଇ ଦିନ ହସ୍ପିଟାଲରେ ରହିବାକୁ ପଡ଼ିଥାଏ  |</p>
<p style="text-align: justify;">ଉନ୍ନତ ସର୍ଜିକାଲ୍ ଟେକନୋଲୋଜି (ଅଙ୍କୋପ୍ଲାଷ୍ଟିକ୍ ବ୍ରେଷ୍ଟ ସର୍ଜରୀ) ସହିତ, ଏହି ଅପରେସନରେ ସ୍ତନାଗ୍ର ବଳୟରେ କ୍ଷୁଦ୍ର ଛେଦନ କରାଯାଏ ଯାହା କେବଳ ଏକ କ୍ଷୀଣ ଦୃଶ୍ୟମାନ କ୍ଷତଚିହ୍ନ ସହିତ ଉତ୍ତମ କସମେଟିକ୍ ଫଳାଫଳ ଦିଏ ଏବଂ ଉକ୍ତ ଚିହ୍ନଟି ପରେ ଅଦୃଶ୍ୟ ହୋଇପାରେ | ସର୍ଜରୀ ପରେ ସ୍ତନରେ କୌଣସି ଅସୁବିଧା ଦେଖାଦିଏ ନାହିଁ ଯେଉଁଥିପାଇଁ ଉତ୍ତମ ସୌନ୍ଦର୍ଯ୍ୟ ଫଳାଫଳ ମିଳେ |

</p>
    <br />

</body>
</html>