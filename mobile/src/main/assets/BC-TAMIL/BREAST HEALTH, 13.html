<!DOCTYPE html>
<html xmlns="http://www.w3.org/1999/xhtml">
<head>

<meta name="viewport" content="width=device-width, initial-scale=1">
  <link rel="stylesheet" href="../css/bootstrap.min.css">
  <script src="../css/jquery.min.js"></script>
  <script src="../css/bootstrap.min.js"></script>
    

    <title></title>
     <link rel="stylesheet"  type="text/css" href="../css/bbi.common.css">
</head>

<body>
   <div class="align">
        <h2 class="h2" style="text-align:center;">மார்பகப் புற்றுநோய்<br/>& கர்ப்பம்</h2>
    </div>

   
    <p class="story">சோனம் (பெயர் மாற்றப்பட்டுள்ளது) எனும் 27 வயதான பெண்மணி கர்ப்பமாக இருந்த போது மார்பகப் புற்றுநோய் இருப்பது கண்டறியப்பட்டது. மார்பகப் புற்றுநோய் தொடர்பாக அவருக்கு பல கேள்விகள் இருந்தன.</p>
   
   
   <p class="question">கர்ப்பத்தின் போது மார்பகப் புற்றுநோயைக் கண்டறியலாமா?</p>
    <p>கர்ப்பத்தின் போது மார்பகப் புற்றுநோய் அரிதாகவே கண்டறியப்படலாம்.</p>
    

   <p class="question">மார்பகப் புற்றுநோய் கண்டறியப்பட்ட பிறகு கர்ப்பத்தைத் தொடரலாமா?</p>
    <p style="text-align: justify;">கர்ப்பம் எந்த மூன்று மாத நிலையில் (கர்ப்பத்தின் நிலை) உள்ளது என்பதைப் பொறுத்து, கர்ப்பத்தைத் தொடர்வதா இல்லையா என்ற முடிவை எடுக்க வேண்டும். கர்ப்பத்தை முடிப்பதா என்ற முடிவு மிகவும் தனிப்பட்ட விஷயம். நிபுணர் குழுவுடனும் பிரசவ மருத்துவ நிபுணருடனும் கலந்துரையாடல் மேற்கொண்ட பிறகு, இந்த முடிவை நோயாளியும் அவரது வாழ்க்கைத்துணையும் மட்டுமே எடுக்கலாம்.	 

</p>
    
	<p class="question">கர்ப்பத்தின் போது மார்பகப் புற்றுநோய் குழந்தையைத் தாக்குமா?</p>
    <p style="text-align: justify;">கர்ப்பத்தின் போது மார்பகப் புற்றுநோய் இருப்பது மற்ற நேரங்களில் ஏற்படும் மார்பகப் புற்றுநோயை விட தீவிரமாக இருக்கும் என்பதற்கு முடிவான ஆதாரம் எதுவும் இல்லை. இருப்பினும், சில பெண்களுக்கு இந்தச் சமயத்தில் மார்பகத்திலுள்ள புற்றுநோயைக் கண்டறிவது கடினமாக இருப்பதால், நோய் கண்டறிவதலில் தாமதம் ஏற்படலாம்.

</p>
   
    
     
	<p class="question">கர்ப்பத்தின் போது செய்யக்கூடிய சிகிச்சைத் தெரிவுகள் எவை?</p>
    <p style="text-align: justify;">சிகிச்சையளிக்கும் குழுவில் புற்றுநோய் நிபுணர்களும் பிரசவ நிபுணரும் (கர்ப்பம் மற்றும் மகப்பேறு மருத்துவர்) அடங்க வேண்டும். கர்ப்பத்தின் போது வினைத்திறனான சிகிச்சையை அளிக்க வேண்டும், முடிவுகளை மேற்கொள்ளும் முன்னர், மார்பகப் புற்றுநோய் கண்டறியப்பட்ட பெண்ணுடனும் அவரது வாழ்க்கைத்துணையுடனும் குழுவானது தெரிவுகளைப் பற்றிக் கலந்துரையாட வேண்டும்.</p>
	
	  <p style="text-align: justify;">பொதுவாக, அளிக்கப்படும் சிகிச்சையானது மார்பகப் புற்றுநோயின் வகை மற்றும் அளவு, கர்ப்பத்தின் மூன்று மாதகால நிலை மற்றும் தனிப்பட்ட சம்பவங்கள் ஆகியவற்றைப் பொறுத்தது.

</p>
	
	
   
	<p class="question">கர்ப்பத்தின் போது அறுவைச் சிகிச்சையைச் செய்யலாமா?</p>
    <p style="text-align: justify;">கர்ப்பத்தின் அனைத்து மூன்று மாதகால நிலைகளிலும் அறுவைச் சிகிச்சையைப் பாதுகாப்பாகச் செய்யலாம். கர்ப்பத்தின் போது கதிரியக்கச் சிகிச்சையைக் கொடுக்க முடியாது என்பதால் (இது குழந்தைக்குத் தீங்கு விளைவிக்கும் என்பதால்) , முலை நீக்கம் (அதாவது மார்பகத்தை அகற்றுதல்) ஆனது வழக்கமாகப் பரிந்துரைக்கப்படும்.</p>
   
   
   
   
   
   
   <p class="question">அறுவைச் சிகிச்சையின் போது என்ன செய்யப்படுகிறது?</p>

    <p>அறுவைச் சிகிச்சை என்பது வழக்கமாக மார்பகப் புற்றுநோயுள்ள பெரும்பாலான பெண்களுக்கான முதல் சிகிச்சை ஆகும். அறுவைச் சிகிச்சைக்கு முன், சில பெண்களுக்கு கட்டியைச் சுருக்குவதற்காக கீமோதெரபி அல்லது ஹார்மோன் சிகிச்சை வழங்கப்படலாம்.</p>

    <p>அறுவைச் சிகிச்சையில் ஒரு கூறுகள் ஈடுபடும்</p>

    <ol style="list-style-type:upper-alpha">
        <li>மார்பகத்திற்கான அறுவை சிகிச்சை</li>
        <li>கக்கக் குழயிலுள்ள நிணநீர்க் கணுகணுக்கான அறுவைச் சிகிச்சை</li>
    </ol>

   <p class="sub">A.மார்பகத்திற்கான அறுவை சிகிச்சை</p><br />
  <font>இரு தெரிவுகள் உள்ளன</font>
    <p></p>
     <font class="sub" >மார்பகத்தைப் பாதுகாக்கும் அறுவைச் சிகிச்சை:</font>
    <ul>
        <li>
           இதன் போது, ஒரு பரந்த குறிப்பிட்ட இடத்தில் ஒரு பகுதி வெட்டியகற்றப்படும் (அதாவது சாதாரண சுற்றுப்புறத் திசுவின் சிறிதளவுடன் சேர்த்து கட்டி அகற்றப்படும்)
        </li>
    </ul>
	
	 <p style="font-size: 16px; color:#c7007f;text-align:center;">மார்பகத்தைப் பாதுகாக்கும் அறுவைச் சிகிச்சை –<br/>
<font style="font-size: 16px; color:#c7007f;text-align:center; font-weight:bold" >பரந்த குறிப்பிட்ட இடத்தில் ஒரு பகுதி வெட்டியகற்றல்</font>
 </p>
	   <div style="text-align:center;">	
<h3 style="text-align:center;"><img class="img-responsive" src="../images/bc7.png" alt="" width="20%" /></h3>
 
</div>
    <figcaption class="h5">
        நன்றி: மார்பகப் புற்றுநோய்க் கவனிப்பு, யூகே</figcaption>
        <p>&nbsp;</p>

<br/>

    <font class="sub">முலை நீக்கம் </font>
    <ul>
        <li>
            இதன் பொருள், முலைக்காம்பு உட்பட மார்பகத் திசு முழுவதும் அகற்றப்படுவதாகும்
        </li>
    </ul>
  

    

        <p style="font-size: 16px; color:#c7007f;text-align:center;">
            	மார்பகத்தை அகற்றுதல் -<br/>

            <font style="font-size: 16px; color:#c7007f;text-align:center; font-weight:bold">முலை நீக்கம்</font>

        </p>
        
		
		<div class="align">
            <h3 style="text-align:center;"><img class="img-responsive" src="../images/bc8.png" alt="" width="20%" /></h3>
        </div>

        <p class="h5">நன்றி: மார்பகப் புற்றுநோய்க் கவனிப்பு, யூகே</p>
		
		
		
		 <p>கர்ப்பத்தின் போது ஒருவருக்கு முலை நீக்கத்தை செய்ய அதிக சாத்தியமுள்ளது. இது ஏனென்றால், முலை நீக்கம் செய்யும் எல்லாப் பெண்களுக்கும் கதிரியக்கச் சிகிச்சை தேவை, இதேவேளை கதிரியக்கச் சிகிச்சையானது மார்பகத்தைப் பாதுகாக்கும் அறுவைச் சிகிச்சையின் பிறகு தேவைப்படும். கர்ப்பத்தின் போது எந்த நேரத்திலும் பொதுவாக கதிரியக்கச் சிகிச்சை பரிந்துரைக்கப்படுவதில்லை. மார்பகத்தைப் பாதுகாக்கும் அறுவைச் சிகிச்சை ஒரு தெரிவாகக் கருதப்பட்டால், குழந்தை பிறந்த பிறகு கதிரியக்கச் சிகிச்சையை வழங்கிக் கொள்ளலாம் என்பதால், இதை மூன்றாம் மூன்று மாத காலத்தில் செய்யவே அதிக சாத்தியமுள்ளது. கர்ப்பத்தின் போது மார்பகத்தில் ஏற்படும் மாற்றங்கள் காரணமாகவும், நீண்ட நேரமாக மயக்க மருந்தின் பிடியில் இருப்பதைப் தவிர்ப்பதற்காகவும், மார்பக மறுகட்டமைப்பானது பொதுவாக முலை நீக்கம் செய்யும் நேரத்தில் (உடனடி மறுகட்டமைப்பு) செய்வதை விட பிந்தைய ஒரு தேதியில் (தாமதமான மறுகட்டமைப்பு) வழங்கப்படும்.</p>

 <p>மார்பகப் புற்றுநோயை இரண்டாம் மாத காலத்தில் கண்டறிந்தால் மற்றும் அறுவைச் சிகிச்சைக்குப் பின்னர் கீமோதெரபி செய்யுமாறு ஆலோசனை வழங்கப்பட்டால், அவர் முலை நீக்கத்திற்குப் பதிலாக (பொருந்தினால்) மார்பகத்தைப் பாதுகாக்கும் அறுவைச் சிகிச்சையையும் செய்து கொள்ளலாம். இது, கீமோதெரபி சிகிச்சையை முடித்த பின்னர் மற்றும் குழந்தை பிறந்த பின்னர் கதிரியக்கச் சிகிச்சை வழங்கப்படும் என்பதாலாகும்.</p>



        <p class="sub">ஆ. கக்கக் குழியிலுள்ள நிணநீர்க் கணுக்கணுக்கான அறுவைச் சிகிச்சை</p>

        <p>புற்றுநோயானது கக்கக் குழியிலுள்ள நிணநீர்க் கணுக்களுக்குப் பரவிட்டால், அது மேற்கொண்டு செய்யப்படும் சிகிச்சையில் தாக்கம் செலுத்தும் என்பதால், அவ்வாறு பரவியுள்ளதா என்று நிபுணர் அறிந்துகொள்வது முக்கியமாகும்.</p>

        <p>புற்றுநோயானது நிணநீர்க கணுக்களுக்குப் பரவிவிட்டதா என்பதை மதிப்பிடுவதற்கான தெரிவுகள் வருமாறு:</p>


        <p style="font-size: 16px; color:#c7007f;text-align:center;"> 	கக்கக் குழி பக்கக் கணுக்கள், மூன்று நிலைகளில் வரிசைப்படுத்தப்பட்டுள்ளன</p></p>
        <div class="align">
            <h3 style="text-align:center;"><img class="img-responsive" src="../images/bc9_tamil.png" alt="" width="20%" /></h3>
        </div>
        <p class="h5">நன்றி மார்பகப் புற்றுநோய்க் கவனிப்பு, யூகே</p>



        
        <p class="sub">1. பக்கக் கணு நீக்கம்</p>


        <p>இது ஒரு தரநிலையான செயல்முறை, இதன் போது கக்கத்தில் (கக்கக் குழி) உள்ள நிணநீர்க் கணுக்களில் பெரும்பகுதி அகற்றப்படும். இது கணிசமான உடலநலமின்மையை ஏற்படுத்தலாம். இதன் பொதுவான பக்க விளைவுகளில் தோள்மூட்டு இறுக்கம், விறைப்பு, கையின் உட்புறப் பாகத்தில் ஊசி குத்துவது போன்ற உணர்வு ஆகியவை அடங்கும். இது அறுவைச் சிகிச்சை செய்த பிறகு முதல் சில மாதங்களில் வழக்கமாக நிகழ்கிறது. மேலும் 100 பெண்களில் சுமார் 10 – 20 பேர் (10 – 20% ) கையில் நிரந்த வீக்கத்தால் பாதிக்கப்படும் சிறிய சாத்தியக்கூறும் உள்ளது.</p>
		
<p style="font-size: 16px; color:#c7007f;text-align:center;">பக்கக் நீக்கம் கணு</p>

        <div style="text-align:center;">
            <h3 style="text-align:center;"><img class="img-responsive" src="../images/bc10.png" alt="" width="20%" /></h3>
        </div>

        <p class="sub">2. குறிகாட்டும் கணுவின் உயிர்த்திகப் பரிசோதனை</p>



        <p>
          குறிகாட்டும் கணுஃகள் என்பது மார்பகப் புற்றுநோயைக் கண்டுபிடித்துள்ள பகுதியிலிருந்து எடுக்கும் முதல் நிணநீர்க் கணுஃகள் ஆகும். மார்பகத்தில் புற்றுநோயுள்ள பகுதிக்குள் அல்லது அதற்கு அருகில், நீல நிறச் சாயம் மற்றும் கதிர்வீச்சுத் திரவம் அல்லது இரண்டும் உட்செலுத்தப்படும். கட்டியின் கலங்கள் பெரும்பாலும் நிணநீர்க் கணுக்களுக்குச் செல்லக்கூடிய பாதையையே சாயம் அல்லது திரவம் பின்தொடர்ந்து செல்லும். குறிகாட்டும் கணுஃகளை அடையாளப்படுத்துவதில் துல்லியத்தை அதிகரிப்பதற்காக ரேடியோஐசோடோப்புடன் சேர்த்தும் நீலச் சாயம் பாரம்பரியமாகப் பயன்படுத்தப்படுகின்ற போதிலும், கர்ப்பமாக இருக்கும் போது நீலச் சாயமானது பொதுவாகப் பரிந்துரைக்கப்படுவதில்லை என்பதைக் கவனத்தில் கொள்க. 
        </p>
		
		<br/>
		  <div style="text-align:center;">
            <h3 style="text-align:center;"><img class="img-responsive" src="../images/snb_1.png" alt="" width="20%" /></h3>
        </div>
		
		 <figcaption class="h5">
       குறிகாட்டும் கணுக்கள்
		</figcaption>
		
		
		<br/>


        <p>SNB-ஐச் செய்வதன் பின்னணியிலுள்ள கோட்பாடு என்னவென்றால், குறிகாட்டும் கணுஃகள், புற்றுநோய் கலங்கள் குறித்துத் தெளிவாக இருந்தால், கக்கத்திலுள்ள எல்லாப் பிற கணுக்களும் தெளிவாக இருக்க வேண்டும். கணிசமாக நோய்வாய்ப்பட வைக்கும் பக்கக் கணு நீக்கத்தை ஒருவர் தவிர்க்கலாம். SNB-க்கு 5 – 10 % தவறான எதிர்மறை விகிதம் உள்ளதைக் கவனத்தில் கொள்ள வேண்டும். அதாவது, 100 பெண்களில் 5 – 10 பேருக்கு, குறிகாட்டும் கணுஃகளில் புற்றுநோய் காட்டப்படாவிட்டால் கூட, அவர்களுக்கு பிற கணுக்களில் நோய் இருக்கலாம். கக்கத்திற்குரிய கணு நீக்கத்துடன் ஒப்பிடும் போது, புயம் வீங்குதல் மற்றும் கையின் உட்புறத்தில் மாற்றமடைந்த உணர்வு போன்ற பக்க விளைவுகளின் ஆபத்து குறைவாகவே உள்ளது.</p>

		<p>
		குறிகாட்டும் கணுஃகளில் புற்றுநோய்க் கலங்கள் காணப்பட்டால், நோயாளி நிணநீர்க் கணுக்களின் மீதியையும் அகற்ற வேண்டியிருக்கலாம். (கக்கத்திற்குரிய கணு நீக்கம்). இரண்டாம் அறுவைச் சிகிச்சையைச் செய்வதற்குப் பதிலாக கதிரியக்கச் சிகிச்சையைப் பெறுவது சாத்தியமாக இருக்கலாம். பல துறை நிபுணத்துவக் குழுவானது மிகச் சிறந்த தெரிவை முடிவுசெய்யும்.
		</p>

		
		<p>
		எந்த வகையான அறுவைச் சிகிச்சையை வழங்கினாலும், இதற்கு உடல் முழுவதையும் உணர்விழக்கச் செய்யும் மயக்கமருந்து கொடுக்கப்படும். ஒருவர் கர்ப்பமாக இருக்கையில், இதனுடன் தொடர்பாக கருச்சிதைவு ஏற்படும் ஆபத்து மிக்க் குறைவாக இருந்த போதிலும், குறிப்பாக கர்ப்பத்தின் ஆரம்ப நிலையில் இதைச் செய்வது பொதுவாகப் பாதுகாப்பாக்க் கருதப்படும்.</p>
		
   
   
   
   
   
   
   
   
   
   
   
   <p class="question">கர்ப்பத்தின் போது கீமோதெரபியைச் செய்யலாமா?</p>
 <p style="text-align: justify;">கர்ப்பத்தின் போது மார்பகப் புற்றுநோய் கண்டறியப்பட்டால், இரண்டாம் மற்றும் மூன்றாம் மூன்று மாத காலத்தில் (கர்ப்பத்தின் மூன்று மற்றும் ஒன்பது மாதங்களுக்கு இடையில்) கீமோதெரபி வழங்கப்படலாம். இதற்கு முன்பாக வழக்கமாக்க் கொடுக்கப்படுவதில்லை, ஏனெனில் ஆரம்ப காலத்தில் வயிற்றிலுள்ள கரு மிக வேகமாக வளரும், இதற்கு மருந்துகளால் பாதிப்பு ஏற்படலாம்.</p>

 <p style="text-align: justify;">கீமோதெரபியின் சில கலவைகளை கர்ப்பத்தின் போது வழங்கலாம். பக்க விளைவுகளைக் கட்டுப்படுத்தத் தேவைப்படும் உடல்நலமின்மைக்கு எதிரான மற்றும் ஸ்டீராய்டு சிகிச்சைகள், கர்ப்பமான பெண்களுக்கு பாதுகாப்பானவையாகக் கருதப்படுகின்றன. கர்ப்பத்தின் முதல் மூன்று காலத்தில் கீமோதெரபியானது வயிற்றிலுள்ள குழந்தைக்கு தீங்கு அல்லது கருச்சிதைவை ஏற்படுத்தலாம் என்பதால் அக்காலத்தில் அதைத் தவிர்க்க வேண்டும். பொதுவாக, இரண்டாம் மற்றும் மூன்றாம் மூன்று காலத்தில் கீமோதெரபி பாதுகாப்பானது. குறைந்த பிறப்பு எடை மற்றும் சீக்கிரமான மகப்பேறு ஆகியவை இருப்பதற்கான ஆபத்தில் சிறிய அதிகரிப்பு உள்ளதாகப் பரிந்துரைக்கும் சிறிய ஆதாரம் இருந்தால் கூட, இந்தச் சமயத்தில் சிகிச்சையளிக்கப்படும் பெரும்பாலான பெண்கள் ஆரோக்கியமான குழந்தைகளையே பெறுகிறார்கள். குழந்தையைப் பெற்ற பின்னர் கூட கீமோதெரபியைத் தொடரலாம். சில கீமோதெரபி மருந்துகள், இரத்த ஓட்டத்தின் ஊடாக தாய்ப் பாலுக்குள் கடத்தப்படும் என்பதால், கீமோதெரபியைச் செய்யும் போது தாய்ப்பால் ஊட்டுவதைத் தவிர்க்க வேண்டும்.</p>

 <p class="question">கர்ப்பத்தின் போது கதிரியக்கச் சிகிச்சையைச் செய்யலாமா?</p>
 <p style="text-align: justify;">கர்ப்பத்தின் எந்தவொரு நிலையிலும் வழக்கமாக கதிரியக்கச் சிகிச்சை பரிந்துரைக்கப்படுவதில்ல, ஏனெனில் மிகக் குறைந்தளவு கூட குழந்தைக்கு ஆபத்தை உண்டாக்கலாம். மார்பகப் புற்றுநோயை இரண்டாம் மூன்று மாத காலத்தில் கண்டறிந்தால் மற்றும் பலதுறை நிபுணர்கள் அடங்கிய குழுவால் பரிந்துரைத்தவாறு கீமோதெரபி தேவை என்றால், குழந்தை பிறந்ததும் கதிரியக்கச் சிகிச்சையைப் பெறுவது சாத்தியமாகும்.</p>

 <p class="question">கர்ப்பத்தின் போது ஹார்மோன் சிகிச்சையைச் செய்யலாமா?</p>
 <p style="text-align: justify;">கர்ப்பம் மற்றும் தாய்ப்பால் ஊட்டுதலின் போது வழக்கமாக ஹார்மோன் சிகிச்சை வழங்கப்படுவதில்லை. மார்பகப் புற்றுநோயானது ஈஸ்ட்ரோஜன் ரிசெப்டர் பாசிட்டிவ் (அதாவது, ஈஸ்ட்ரோஜன் ஹார்மோன் ஆனது மார்பகப் புற்றுநோய்க் கலங்களை வளருமாறு தூண்டும்) ஆக இருந்தால், கர்ப்பமாக இல்லாத நோயாளியில் ஹார்மோன் சிகிச்சை அளிக்கப்படும். கர்ப்பமில்லாத பெண்களுடன் ஒப்பிடும் போது கர்ப்பத்துடன் தொடர்பாகவுள்ள மார்பகப் புற்றுநோய்கள் ஈஸ்ட்ரோஜன் ரிசெப்டர் பாசிட்டிவ் ஆக இருப்பதற்கு குறைந்த சாத்தியமே உள்ளது. மார்பகப் புற்றுநோய் இருப்பதாக அடையாளம் காணப்பட்ட இளம் பெண்களுக்கு மிகப் பொதுவாகச் சிபாரிசு செய்யப்படும் ஹார்மோன் சிகிச்சைகள் ஆவன டாமாக்ஸிஃபென் மற்றும் கோசெரிலின் (ஜோலாடெக்ஸ்). இருப்பினும், முன்பே குறிப்பிட்டவாறு, இவை கர்ப்பம் அல்லது தாய்ப்பால் ஊட்டும் வேளைகளில் கொடுக்கப்படுவதில்லை.</p> 

 <p class="question">கர்ப்பத்தின் போது இலக்கமிட்ட சிகிச்சைகளைச் செய்யலாமா?</p>
  <p style="text-align: justify;">(சிலவேளைகளில் உயிரியல்சார் சிகிச்சைகள் எனப்படும்) இலக்கமிட்ட சிகிச்சைகள், புற்றுநோயின் வளர்ச்சியையும் பரவலையும் தடுக்கும். அவை புற்றுநோயை வளரச் செய்யும் காலங்களில் செயலாக்கங்களை இலக்கிட்டு, குறுக்கிடும். மிகப் பரவலாகப் பயன்படுத்தப்படும். இலக்கிட்ட சிகிச்சை ட்ராஸ்டுஸீமாப் (ஹெர்செப்ட்ரின்) ஆகும், இது HER2 (மனித மேற்நேறால் வளர்ச்சிக் காரணி ஏற்பி 2) பாசிட்டிவ் ஆகவுள்ள மார்பகப் புற்றுநோய்களுக்குச் சிகிச்சையளிக்க பயன்படுத்தப்படும். இலக்கிட்ட சிகிச்சைகள் வழக்கமாக கர்ப்பத்தின் போது கொடுக்கப்படுவதில்லை, மேலும் ட்ராஸ்டுஸீமாப் எடுத்துக்கொண்டிருக்கையில் அல்லது கடைசி மருந்தளவை எடுத்து ஆறு மாதங்களுக்குள் தாய்ப்பால் ஊட்டுவது பரிந்துரைக்கப்படவில்லை.</p>

 <p class="sub">பிரசவத்தின் பின்னான பிரச்சனைகள்</p><br/>

 <p style="text-align: justify;">கர்ப்பத்தின் போது அடையாளம் காணப்படும் பல பெண்கள் அவர்களது கர்ப்பத்தின் முழுக் காலத்திற்கும் தொடர்கிறார்கள், மேலும் பகிர்கிறார்கள். குழந்தை சீக்கிரமாகவே பிறக்கச் சாத்தியமிருந்தால், குழந்தையின் விருத்தியில் உதவவும், குழந்தைக்கு மூச்சுவிடுதல் சிக்கல்கள் உருவாகுவதைக் குறைப்பதற்கும் காட்ட்டிகோஸ்டீராய்டு ஊசிமருந்துகளின் ஒரு தொடர் வழங்கப்படும்.</p> 

 <p style="text-align: justify;">சாத்தியமான இடத்தில், சிறப்பு நிபுணர் குழுவானது சிசேரியன் சிகிச்சையைத் தவிர்க்க முயற்சிக்க வேண்டும், ஏனெனில் அவ்வாறு செய்தால் தொற்று போன்ற அதனுடன் சம்பந்தமான சிக்கல்கள் ஏற்படலாம், கீமோதெரபியால் நோயாளியின் நோய்த் தடுப்புத் தொகுதி ஏற்கனவே பாதிக்கப்பட்டிருந்தால் இவ்வாறான வாய்ப்பு மேலும் அதிகமாக இருக்கலாம்.</p>


 <p class="sub">தாய்ப்பால் ஊட்டுதல்</p><br/>
 <p style="text-align: justify;">இப்போதுதான் குழந்தை பெற்ற அல்லது மார்பகப் புற்றுநோய்க்காகச் சிகிச்சையளிக்கப்படவுள்ள பெண்கள் தாய்ப்பால் ஊட்டுதலை நிறுத்த வேண்டும் (அல்லது தொடங்கக் கூடாது) என்று பல மருத்துவர்கள் பரிந்துரைக்கிறார்கள். சில பெண்களுக்கு கீமோதெரபி, கதிரியக்கச் சிகிச்சை அல்லது ஹார்மோன் சிகிச்சை தேவையில்லை என்றால், அவர்களது மார்பகப் புற்றுநோய் அறுவைச் சிகிச்சை முடிந்ததைத் தொடர்ந்து அவர்கள் தாய்ப்பால் ஊட்டுவது சாத்தியமாக அமையலாம்.</p>

 <p style="text-align: justify;">தாய் எந்தவொரு மருந்துச் சிகிச்சையையும் எடுக்காவிட்டால், அவர் பாதிக்கப்படாத (சிகிச்சையளிக்கப்படாத) மார்பகத்திலிருந்து பாலூட்டலாம். பல பெண்களுக்கு சிகிச்சையளித்த மார்பகத்திலிருந்து பால் சுரக்கக் கூடியதாக இருந்தாலும், பாலின் அளவு குறைக்கப்படும். முன்பு கதிரியக்கச் சிகிச்சைக்கு உள்ளான மார்பகத்திலிருந்து பாலூட்டுவதால் நோய்த் தொற்று ஏற்படலாம், இதற்கு சிகிச்சையளிப்பது கடினமாக இருக்கலாம். </p>

 <p style="text-align: justify;">கர்ப்பமாக இருக்கும் போது மார்பகப் புற்றுநோயைக் கண்டறிவதில் ஒத்துழைத்தல் கர்ப்பத்தின் போது அல்லது குழந்தையைப் பிரசவித்த உடனும் மார்பகப் புற்றுநோய் இருப்பதாக அடையாளம் காணப்படுவது மிகுந்த துன்பத்தை விளைவிக்கலாம், மேலும் சிகிச்சையைப் பெறுகையில் புதிய குழந்தையைக் கவனிப்பது உடல் சார்ந்தும் உளம் சார்ந்தும் சோர்வை ஏற்படுத்தலாம். காயப்படுத்தும் அனுபவத்தைக் குறைப்பதற்கு, சிகிச்சையளிக்கும் குழுவுடன் ஒழுங்குமுறையான கலந்தாய்வு அமர்வுகள் அவசியம்.</p>

   

</body>
</html>