<html>
<head>
    <title></title>
<meta name="viewport" content="width=device-width, initial-scale=1">
     <link rel="stylesheet"  type="text/css" href="../css/bbi.common.css">


</head>

  
  

<body>

<div class="align">
        <p class="h2" style="text-align:center;">தீங்கற்ற (புற்றுநோய் அல்லாத) மார்பக ஆரோக்கிய பிரச்சனைகள்<br/> மார்பக நீர்கட்டிகள்</p>
    </div>

    

<p class="story">40 வயதுடைய பெண்மணியான ப்ரீத்தி (பெயர் மாற்றப்பட்டிருக்கிறது), திடீரென்று ஒரு இரவில் அவருடைய இடது மார்பகத்தில் ஒரு கட்டியைக் கவனித்தார்.</p>



<div style="text-align:center;">
   <p style="text-align:center;color:#c7007f";>மார்பகம்</p>
      <p style="text-align:center;"><img class="img-responsive" src="../images/bc_breast_tamil.png" width="20%" alt="" /> </p>  
     </div> 
       <figcaption class="h5">
      உபயம் மார்பக புற்றுநோய் பராமரிப்பு, இங்கிலாந்து 
		</figcaption>
		
		
		<br/>
		
		<div style="text-align:center;">
   <p style="text-align:center;color:#c7007f";>மார்காம்பு</p>
      <p style="text-align:center;"><img class="img-responsive" src="../images/bc_nipple_tamil.png" width="20%" alt="" /> </p>  
     </div>
	 
        <figcaption class="h5">
           உபயம் மார்பக புற்றுநோய் பராமரிப்பு, இங்கிலாந்து
        </figcaption>
		
		<br/>
		
		
		<p class="question">மார்பக நீர்கட்டி என்றால் என்ன?</p>

<p style="text-align: justify;">மார்பகங்கள், நாளங்கள் (மார்பக காம்பிற்கு பாலை எடுத்துச் செல்லும் குழாய்கள்) மற்றும் லோப்யூல்ஸ் (பால் – உற்பத்தி செய்யும் சுரப்பிகள்) கொண்டது. இவை கொழுப்பு நிறைந்த திசுக்கள் மற்றும் ஆதரவான திசுக்களால் சூழப்பட்டிருக்கும். சில நேரங்களில் மார்பக திசுக்களில் திரவம்-நிரம்பிய பைகளை உருவாக்கும். இவை மார்பக நீர்கட்டிகள் ஆகும். இது மார்பகத்தில மிகப் பொதுவான தீங்கற்ற (புற்றுநோய் அல்லாத கட்டிகளில்) ஒன்றாகும்</p>
<p class="question">இது எப்படி ஏற்படுகிறது மற்றும் இது பொதுவாக எந்த வயதில் ஏற்படுகிறது?</p>
<p style="text-align: justify;">மார்பகங்களுக்கு வயதாகும் போது அவை மாற்றம் அடையும் போது இயற்கையாகவே நீர் கட்டிகள் உருவாவதாக எண்ணப்படுகிறது. இருந்தாலும் ஒருவருக்கு எந்த வயதிலும் நீர் கட்டிகள் ஏற்படலாம். இன்னமும் மாதவிடாயின் இறுதிநிலையை எட்டாத 35 வயதிற்கு மேற்பட்ட பெண்களில் மிகப் பொதுவானது. இவை வழக்கமாக பெண்கள் மாதவிடாய் நிற்கும் நிலையை எட்டும் போது ஏற்படுகிறது. மற்றும் வழக்கமாக

</p>
<p style="text-align: justify;">மாதவிடாய் நின்ற பின் மறைகிறது அல்லது அடிக்கடி ஏற்படுவதில்லை. இருந்தாலும், மாதவிடாய் நின்ற பின் ஹார்மோன் ரிப்ளேஸ்மென்ட் தெரபி (ஹெச் ஆர் டீ-சுரப்பிகள் மாற்றாக அளிக்கப்படும் சிகிச்சை) எடுத்துக் கொள்ளும் பெண்களிலும் இந்த நீர்கட்டிகள் ஏற்படலாம்.</p>
<p style="text-align: justify;">ஒரு மார்பகத்தில் அல்லது இரண்டு மார்பகங்களிலும் ஒன்று அல்லது அதிகமான நீர் கட்டிகள் உருவாவது ஒரளவு பொதுவானதே- மற்றும் இதில் கவலைப்படுவதற்கு எதுவுமில்லை. நீர்கட்டிகள் பற்றி அறியாமலேயே நீர்கட்டிகளைக் கொண்டிருக்கும் பல பெண்கள் இருக்கிறார்கள்..</p>
<p class="question">இவை எப்படி கண்டறியப்படுகிறது?</p>

<p style="text-align: justify;">வழக்கமாக, ஒரு பெண்மணி திடீரென்று ஒரு நாள் அவருடைய மார்பகத்தில் ஒரு கட்டியைக் கவனிக்கலாம். நீர்கட்டிகள் வழக்கமாக மார்பகத்தில் ஒரு கட்டியாக கவனிக்கப்படுகிறது. அல்லது சில நேரங்களில் மார்பகத்தை பரிசோதனை செய்யும் போது அல்லது வழக்கமான மார்பக ஆரம்பக்கட்ட பரிசோதனையின் போது தெரிவதற்கான வாய்ப்பு உள்ளது.</p>
<p style="text-align: justify;">ஒரு மருத்துவ நிபுணருடன் கலந்தாலோசனை அவசியமானது மற்றும் ட்ரிப்பிள் அசெஸ்மென்ட் என்றழைக்கப்படும். மூன்று வெவ்வேறு பரிசோதனைகளை மேற்கொள்வது முக்கியமானது, இதனால் நிச்சயமான ஒரு ஆய்வு மேற்கொள்ளப்படலாம்.</p>
<p style="text-align: justify;">ட்ரிப்பிள் அசெஸ்மென்ட் – மருத்துவ ரீதியில் மார்பக பரிசோதனை, ஒரு மேமோக்ராம் (மார்பக எக்ஸ்-ரே) மற்றும் அல்ட்ரா சவுன்டு (இது உயர் அதிர்வெண் ஒலி அலைகளை உபயோகித்து மார்பகத்தின் ஒரு படத்தை உருவாக்குகிறது) மற்றும் தேவையானால் அல்ட்ராசவுன்டு வழிகாட்டுதலுடன் நீர் கட்டியின் திரவத்தை எடுத்து பரிசோதிக்கலாம். குறிப்பாக இதில் இரத்தக்கறை படித்திருந்தால், இந்த திரவத்தை பரிசோதனைக்காக பரிசோதனைக்கூடத்திற்கு அனுப்பலாம். ஏனென்றால் கட்டியிலிருந்து எடுக்கப்பட்டதில் இரத்தம் நிறைந்த திரவம் இருந்தால் மார்பக புற்றுநோய் ஏற்படுவதற்கான மிகச் சிறிய அபாயத்தைக் குறிப்பிடுகிறது.</p>

<div style="text-align:center;"> <div class="container" style="text-align:center;"><img class="img-responsive" src="../images/bc3_tamil.png" alt="" width="80%" height="80%" /></div> </div>
 
<br/>
<br/>


<div style="text-align:center;"> <div class="container" style="text-align:center;"><img class="img-responsive" src="../images/bh3.png" alt="" width="80%" height="80%" /></div> </div>

	 <figcaption class="h5">
   பல கட்டிகள் – மேமோக்ராம்
		</figcaption>
		
	
<br/>
<br/>

<div style="text-align:center;"><div class="container" style="text-align:center;"><img class="img-responsive" src="../images/bh4.png" alt="" width="80%" height="80%" /></div> </div>


	 <figcaption class="h5">
     கட்டி – அல்ட்ராசவுன்ட்
		</figcaption>
		
		<hr>
<br/>		
<figcaption class="h5">
உபயம் கிம்ஸ் – மார்பக நோய்களுக்கான உலக்மி சென்டர், ஹைதராபாத்
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>  


	

<p class="question">ஒரு நீர்கட்டி தீங்கற்றதாக (கேடு விளைவிக்காததாக) கருதப்படுகிறதா?</span></p>
<p style="text-align: justify;">பெரும்பாலான கட்டிகள் தீங்கு விளைவிக்காதவை (புற்றுநோய் ஏற்படுத்தாதவை) மற்றும் மார்பக புற்றுநோய் உருவாவாதற்கான அபாயத்தை அதிகரிக்காது. இருந்தாலும் அரிதாக சில நீர்கட்டிகள் புற்றுநோயைக் (கட்டிகளுக்குள் புற்றுநோய்) கொண்டிருக்கலாம். அபாயகரமான எதுவுமில்லை என்பதை உறுதி செய்வதற்கு கட்டியிலிருந்து இரத்தக் கறை படிந்த நீர் கவனத்துடன் ஆய்வு செய்யப்பட வேண்டும்.</p>

	 

<p class="question">மார்பக நீர்கட்டிகள் எப்படி நிர்வகிக்கப்படுகிறது?</p>
<p style="text-align: justify;">ட்ரிப்பிள் அசெஸ்மென்ட் ஒரு எளிமையான நீர்கட்டி இருப்பதை உறுதி செய்திருந்தால், அந்த கட்டி ஒரு புற்று நோய் கட்டி அல்ல மற்றும் இது புற்றுநோய்க்கு வழிவகுக்காது என அந்த பெண்மணிக்கு உறுதி அளிக்கலாம். பல நீர்கட்டிகள் தானாகவே மறைந்துவிடும் மற்றும் கவலைப்படுவதற்கு எதுவுமில்லை. பெரும்பாலான மார்பக நீர்கட்டிகளுக்கு அதில் உள்ள நீரை எடுத்து பரிசோதிக்க வேண்டிய தேவை இல்லை. நீர்கட்டிகளை அகற்றுவதற்கு அறுவை சிகிச்சை தேவையில்லை.</p>
<p style="text-align: justify;">நீர்கட்டி பெரியதாக மற்றும் அசௌகரியம் ஏற்படுத்துவதாக இருந்தால், அல்ட்ராசவுன்டு வழிகாட்டுதலுடன் அல்லது வழிகாட்டுதல் இல்லாமல் மெல்லிய ஊசி மற்றும் சிரன்ஜ் உபயோகித்து வெளியேற்றப்படலாம்..</p>
<p style="text-align: justify;">வழக்கமாக திரவம் எடுக்கப்பட்டவுடன், நீர் கட்டி மறைகிறது. கட்டியிலிருந்து எடுக்கப்படும் திரவும் தோற்றத்தில் வேறுபடலாம். இது தெளிவானதிலிருந்து மிகவும் அடர்ந்த்து வரை வேறுபடலாம்.</p>
<p style="text-align: justify;">மார்பக அல்ட்ராசவுன்டு, நீர்கட்டிகளுக்குள் வளர்ச்சியை வெளிப்படுத்தினால், நீர்கட்டிக்குள் புற்றுநோய் இல்லை என்பதை உறுதி செய்வதற்கு, நீர்கட்டியினுள் உள்ள வளர்ச்சிக்கு கோர் நீடில் பயாப்சி மேற்கொள்வதுடன், நீர் கட்டியில் உள்ள திரவம் ஊசியைக் கொண்டு எடுக்கப்பட்டு உயிரணுவியல் பரிசோதனைக்கு அனுப்ப்பட வேண்டும்.</p>
<p style="text-align: justify;">இருந்தாலும், நீர்கட்டிகளுக்குள் புற்று நோய்கள் அரிதானது மற்றும் நீர்கட்டிகளைக் கொண்டுள்ள பெரும்பாலான பெண்களுக்கு மீண்டும் நம்பிக்கை அளிக்கப்பட வேண்டும் என்பதை நினைவில் வைத்துக் கொள்ள வேண்டும்.</p>
<p class="question">ஆஸ்பிரே“க்கு (நீர் எடுக்கப்பட்ட) பின் நீர் கட்டிகள் திரும்ப வருமா?</p>
<p style="text-align: justify;">நீர் கட்டிகள் திரும்ப வரலாம் அல்லது ஒருவருக்கு புதிய நீர்கட்டிகளை உருவாகலாம். இது திரும்ப திரும்ப ஏற்படக்கூடியவை என நினைத்துக் கொள்ளக் கூடாது என்பது முக்கியமானது. மதிப்பீடு மற்றும் உறுதி செய்வதற்கு ஒரு மருத்துவ நிபுணருடன் கலந்தாலோசனை அவசியமானது. இந்த நீர்கட்டிகளுக்கான சிகிச்சை ஒவ்வொரு முறையும் அதே போன்றது.</p>
<p class="question">நீர்கட்டிகள் கண்டறியப்பட்ட பின் தொடர் சிகிச்சை தேவையானதா?</p>
<p style="text-align: justify;">நீர் கட்டிகளிலிருந்து நீர் வடிக்கப்பட்டிருந்தால், அது மீண்டும் திரவத்தால் நிரப்பட்டிருக்கிறதா என்பதைப் பார்பதற்கு சில வாரங்களில் அந்த பெண்மணியை மருத்துவ நிபுணர் பார்ப்பது முக்கியமானது. அடுத்த முறை செல்லும் போது ஒரு மார்பக அல்ட்ராசவுன்டு ஸ்கேன் செய்யப்பட வேண்டும்.</p>
 
</body>
</html>