<html>
<head>

    <title></title>

     <link rel="stylesheet"  type="text/css" href="../css/bbi.common.css">

    </head>




        <body>

            <div class="align">
                <p class="h2" style="text-align:center;">தீங்கு விளைவிக்காத மார்பக ஆரோக்கிய பிரச்சனைகள் <br /> மார்பக காம்பு தொடர்பான பிரச்சனைகள்</p>
            </div>

         

          



            <p class="story">45 வயதுடைய பெண்மணியான (பெயர் மாற்றப்பட்டிருக்கிறது) பாயலுக்கு 6 மாதங்களாக மீண்டும் மீண்டும் இடது மார்பக காம்புகளிலிருந்து திரவ வெளியேற்றம் மற்றும் மார்பக காம்புகளைச் சுற்றி கிருமித்தொற்றுகள் இருந்து வருகிறது</p>

            <div style="text-align:center;">
   <p style="text-align:center;color:#c7007f";>		மார்பகம்</p>
      <p style="text-align:center;"><img class="img-responsive" src="../images/bc_breast_tamil.png" width="20%" alt="" /> </p>  
     </div> 
       <figcaption class="h5">
        உபயம் : மார்பக புற்றுநோய் பராமரிப்பு, இங்கிலாந்து
		</figcaption>
		
		
		<br/>
		
		<div style="text-align:center;">
   <p style="text-align:center;color:#c7007f";>		மார்காம்பு</p>
      <p style="text-align:center;"><img class="img-responsive" src="../images/bc_nipple_tamil.png" width="20%" alt="" /> </p>  
     </div>
	 
        <figcaption class="h5">
         உபயம் : மார்பக புற்றுநோய் பராமரிப்பு, இங்கிலாந்து
        </figcaption>
		
		<br/>
		
            <p class="question">டக்ட் எக்டேசியா என்றால் என்ன?</p>
            <p style="text-align: justify;">மார்பகங்கள் லோப்யூல்ஸ் (பால்-உற்பத்தி செய்யும் சுரப்பிகள்) மற்றும் நாளங்களால் (மார்காம்பிற்கு பால் எடுத்துச் செல்வதற்கான குழாய்கள்) ஆனவை, இவை கொழுப்பு திசுக்கள் மற்றும் ஆதரவான திசுக்களால் சூழப்பட்டுள்ளது. பெண்கள் மாதவிடாய் நிறைவடையும் காலத்தை அடையும் போது மற்றும் மார்பகங்கள் வயது முதிரும் போது மார்பக காம்புகளின் பின்னால் உள்ள நாளங்கள் (மார்பக காம்பிற்கு பாலை எடுத்துச் செல்லும் குழாய்கள்) குட்டையானதாக மற்றும் அகலமானதாகி விடுகிறது. இது டக்ட் எக்டேசியா என்றழைக்கப்படுகிறது.</p>
            <p style="text-align: justify;">இது சாதாரணமாக மார்பக மாற்றம் கவலைப்படுவதற்கு எதுவுமில்லை. சிலநேரங்களில், சுரக்கும் ஒரு பொருள் அகலமான நாளங்களில் சேகரித்துக் கொள்ளப்படுகிறது மற்றும் அவற்றின் உட்புறம் எரிச்சல் அடையலாம். இதன் உட்புறம் புண்கள் நிறைந்ததாக மற்றும் வலி நிறைந்ததாக ஆவதற்கும் சாத்தியம் உள்ளது, இருந்தாலும் இது பொதுவானது அல்ல.</p>
            
            <p class="question">டக்ட் எக்டேசியாவை எப்படி கண்டறியலாம்?</p>
            <p style="text-align: justify;">ஒரு நிபுணருடன் கலந்தாலோசனை அவசியமானது மற்றும் ட்ரிப்பிள் அசெஸ்மென்ட் என்று குறிப்பிடப்படும் மூன்று வெவ்வேறு பரிசோதனைகளை மேற்கொள்வது முக்கியமானது. இதனால் நிச்சயமான ஒரு ஆய்வு செய்யப்படலாம். இவை மருத்துவ ரீதியிலான மார்பக பரிசோதனை, ஒரு மேமோக்ராம் (மார்பக எக்ஸ்-ரே) மற்றும் அல்ட்ரா சவுன்டு (இது உயர் அதிர்வெண் ஒலி அலைகள் (ஹை-ஃப்ரீக்வென்சி சவுன்ட் வேவ்ஸ்) உபயோகித்து மார்பக படத்தை உருவாக்குகிறது) ஸ்கேனை உள்ளடக்குகிறது</p>
            <p style="text-align: justify;">மார்பக காம்பிலிருந்து ஏதேனும் வெளியேறினால், பிரத்யேகமாக இரத்தக் கறைப் படித்திருந்தால், இது பரிசோதிக்கப்படலாம். இது நோயைக் கண்டறிவதை உறுதி செய்ய உதவும்</p>
            <p class="question">டக்ட் எக்டேசியாக எப்படி நிர்வகிக்கப்படுகிறது?</p>
            <p style="text-align: justify;">பெரும்பாலான சூழல்களில், இது வயதாவதன் வழக்கமான பகுதி என்றால் சிகிச்சை தேவையில்லை மற்றும் தானாகவே சரியாகிவிடும். ஏதேனும் புதிய அறிகுறிகள் இருந்தால், மருத்துவரிடம் செல்வது முக்கியமானது. இருந்தாலும், பிரச்சனையான வெளியேற்றம் மார்பக காம்பிலிருந்து தொடர்ந்தால், ஒருவர் பாதிக்கப்பட்ட நாளங்களை அகற்றுவதற்கு ஒரு அறுவை சிகிச்சை செய்ய வேண்டியிருக்கலாம். இந்த அறுவை சிகிச்சை வழக்கமாக ஒரு பொதுவான மயக்க மருந்துடன் செய்யப்படுகிறது மற்றும் நோயாளி அந்த தினத்தில் அல்லது இரவில் மருத்துவமனையில் இருப்பார்</p>
            <p class="question">பெரிடக்டல் மஸ்டிடிஸ் என்றால் என்ன?</p>
            <p style="text-align: justify;">பெரிடக்டல் மஸ்டிடிஸ் தீங்கு விளைவிக்காத (புற்றுநோய் அல்லாத) மார்பக நிலை. சிலநேரங்களில் மார்காம்பின் கீழ் உள்ள நாளங்கள் (மார்பக காம்பிற்கு பாலை எடுத்துச் செல்லும் குழாய்கள்) வீக்கமடைகிறது மற்றும் கிருமித்தொற்று ஏற்படுகிறது. இதுவே பெரிடக்டல் மஸ்டிடிஸ். இது அனைத்து வயதினரையும் பாதிக்கலாம். ஆனால் இளம் பெண்களுக்கு மிக அதிக பொதுவானது. இது மிக அதிகமாக பொதுவானது என்றாலும், ஆண்களுக்கு பெரிடக்டல் மஸ்டிடிஸ் வரக்கூடும், ஆனால் இது மிகவும் அரிதானது.</p>
            <p style="text-align: justify;">பெரிடக்டல் மஸ்டிடிஸ் மார்பகங்களைத் தொடுவதற்கு மென்மையானதாக மற்றும் சூடானதாக்குகிறது, மற்றும் சரும்ம் சிவப்பானதாக தோன்றலாம். இது மார்காம்பிலிருந்து திரவம் வெளியேறுவதற்கு வழிவகுக்கலாம், இது இரத்தம் நிறைந்த்தாக அல்லது இரத்தம்- இல்லாத்தாக இருக்கலாம்.</p>
            <p style="text-align: justify;">சிலநேரங்களில் ஒரு கட்டி மார்காம்பின் பின்னால் உணரப்படலாம் அல்லது மார்காம்பின் பின்னால் மார்பக திசுக்கள் தழும்பு நிறைந்ததாக ஆகலாம். இது மார்காம்பினை உள்நோக்கி இழுத்துக் கொள்ளலாம். எப்போதாவது ஒரு சீழ்கட்டி (சீழ் சேர்ந்து கொள்வது) அல்லது ஒரு ஃபிஸ்டுலா (ஒரு குழாய் மற்றும் சருமத்திற்கு இடையே உருவாகும் ஒரு பாதி) உருவாகலாம். புகைப்பிடிப்பவர்கள் பெரிடக்டல் மஸ்டிடிசால் பாதிக்கப்படுவதற்கான அதிகப்படியான அபாயம் உள்ளது. ஏனென்றால் சிகரெட் புகையில் உள்ள பொருட்கள்.மார்பகத்தின் பின்னால் உள்ள நாளங்களை பாதிக்கப்படக்கூடும். புகைப்பிடிப்பது சிகிச்சைக்கு பின் குணமாக்கும் செயல்முறையை மெதுவானதாக ஆக்கலாம்.</p>
            <div style="text-align:center;"> <img class="img-responsive" src="../images/bh7.png" alt="" width="80%" height="80%" /></div>
            <p class="question">பெரிடக்டல் மஸ்டிடிஸ் எப்படி கண்டறியப்படுகிறது?</p>
            <p style="text-align: justify;">மருத்துவ ரீதியிலான மார்பக பரிசோதனை மற்றும் மார்பக அல்ட்ராசவுன்டு அத்தியாவசதியமானது. மார்பகம் மிகவும் மென்மையானதாக இருக்கும் என்பதால், ஒரு மேமோக்ராம் அசௌகரியமானதாக இருக்கும் மற்றும் கிருமித்தொற்று அழிக்கப்படும் வரையில் மேற்கொள்ளப்படுவதில்லை. மார்காம்பிலிருந்து திரவம் வடிந்தால் – ஆய்வினை உறுதி செய்வதற்கு ஒரு மைக்ரோஸ்கோப்பின் (நுண்ணோக்கியின்) கீழ் பார்பதற்கு ஒரு சாம்பிள் பரிசோதனைக்கூடத்திற்கு அனுப்ப்படலாம் (வெளியேறும் திரவத்தில் இரத்தம் இருந்தால் அதிகமான வாய்ப்புள்ளது)</p>
            <p class="question">பெரிடக்டல் மஸ்டிடிசிற்கான சிகிச்சை என்ன?</p>
            <p style="text-align: justify;">மிக அடிக்கடி, ஆன்டிபயாடிக்ஸ் கிருமித்தொற்றைத் தீர்ப்பதில் உதவுகிறது. வலி நிவாரணத்திற்காக, பாராசிட்டமால் பரிந்துரைக்கப்படலாம். சீழ் கட்டி (சீழ் சேர்ந்து கொள்வது) உருவானால், அல்ட்ராசவுன்ட்டு வழிகாட்டுதலுடன் சீழை அகற்றுவது (ஊசி மூலமாக அகற்றும்) முதலில் தேர்வு செய்யப்படும் சிகிச்சையாக இருக்கும். அனைத்து சீழும் அகற்றப்படும் வரையில் இதனை திரும்ப திரும்ப மேற்கொள்ள வேண்டும் (ஒரு குறிப்பிட்ட காலத்திற்கு). திரும்ப திரும்ப ஊசி மூலமாக அகற்றுவது உதவ்வில்லை என்றால், சிறு அளவிலான பொதுவான மயக்க மருந்து அளிக்கப்பட்டு சீழை வடிப்பதை அனுமதிப்பதற்கு சருமத்தில் துவாரம் ஏற்படுத்தப்படுகிறது</p>
            <p style="text-align: justify;">பெரிடக்டல் மஸ்டிடிஸ் திரும்ப ஏற்பட்டால் (திரும்ப வந்தால்), பாதிக்கப்பட்ட நாளம் அல்லது நாளங்களை அகற்றுவதற்கு ஒரு அறுவை சிகிச்சை தேவைப்படலாம். பாதிப்படைந்த நாளம் அல்லது நாளங்கள் (மைக்ரோடெக்டோமி என்று அறியப்படுகிறது) அல்லது அனைத்து முக்கிய நாளங்களையும் (மார்பக காம்பிற்கு பாலை எடுத்துச் செல்லும் குழாய்கள்) அகற்றுவது (டோடல் டக்ட் எக்சி“ன் – மொத்த நாளத்தையும் வெட்டி எடுப்பது என்றழைக்கபடுகிறது) திரும்ப திரும்ப ஏற்படும் பெரிடக்டல் மஸ்டிடிசை சமாளிப்பதற்கு மேற்கொள்ளப்பட வேண்டும். இந்த அறுவை சிகிச்சை பொதுவான மயக்க மருந்தின் கீழ் செய்யப்படும்.</p>
            
		<div style="text-align:center;"> 
      <p style="text-align:center;"><img class="img-responsive" src="../images/bhi7.png" width="20%" alt="" /> </p>  
     </div>
	 
        <figcaption class="h5">
இடது மார்பகத்தின் சீழ் படிந்த கட்டி
        </figcaption>
		
		<hr>
<br/>		
<figcaption class="h5">
உபயம் கிம்ஸ் – மார்பக நோய்களுக்கான உலக்மி சென்டர், ஹைதராபாத்
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>  

        </body>

</html>