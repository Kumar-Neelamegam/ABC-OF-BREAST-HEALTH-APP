<!DOCTYPE html>
<html xmlns="http://www.w3.org/1999/xhtml">
<head>

    <title></title>
     <link rel="stylesheet"  type="text/css" href="../css/bbi.common.css">
</head>
<body>

    <div class="align">
        <h2 class="h2" style="text-align:center;">ಸ್ತನ ಕ್ಯಾನ್ಸರ್
ಬಿಸ್ಫಾಸ್ಪೋನೇಟ್ಗಳು</h2>
    </div>

    
    <p style="text-align: justify;">ಪ್ರಾಥಮಿಕ ಸ್ತನ ಕ್ಯಾನ್ಸರ್ ಹರಡುವ ಅಪಾಯವನ್ನು ಕಡಿಮೆ ಮಾಡಲು ಚಿಕಿತ್ಸೆಯ ಭಾಗವಾಗಿ ಬಿಸ್ಫಾಸ್ಪೋನೇಟ್ಗಳನ್ನು ಬಳಸಲಾಗುತ್ತದೆ. ಮೂಳೆಯ ಹಾನಿಯನ್ನು ತಡೆಗಟ್ಟಲು ಅಥವಾ ನಿಧಾನಗೊಳಿಸಲು ಬಿಸ್ಫಾಸ್ಪೋನೇಟ್ ಔಷಧಿಗಳನ್ನು ಬಳಸಲಾಗುತ್ತದೆ. ನೀವು ಬಿಸ್ಫಾಸ್ಪೋನೇಟ್ಗಳನ್ನು ಮೂಳೆ ಗಟ್ಟಿಮಾಡುವ ಅಥವಾ ಮೂಳೆ ಬಲಪಡಿಸುವ ಚಿಕಿತ್ಸೆ ಎಂದು ಕರೆಯಲಾಗುವುದನ್ನು ಕೇಳಿರಬಹುದು. </p>
    <p style="text-align: justify;">ಇವುಗಳನ್ನು ಸಾಮಾನ್ಯವಾಗಿ ಆಸ್ಟಿಯೊಪೊರೋಸಿಸ್ ಅಪಾಯದಲ್ಲಿರುವ, ಅಥವಾ ಹೊಂದಿರುವವರಿಗೆ ಸೂಚಿಸಲಾಗುತ್ತದೆ. ಸ್ತನ ಕ್ಯಾನ್ಸರಿನ ಕೆಲವು ಚಿಕಿತ್ಸೆಗಳು ಆಸ್ಟಿಯೊಪೊರೋಸಿಸ್ ಉಂಟಾಗುವ ಮತ್ತು ನಿಮ್ಮ ಮೂಳೆಗಳು ಮರಿಯುವ ಅಪಾಯವನ್ನು ಹೊಂದಿರುತ್ತವೆ. ಬಿಸ್ಫಾಸ್ಪೋನೇಟ್ಗಳು ಈ ಅಪಾಯವನ್ನು ಕಡಿಮೆ ಮಾಡುತ್ತವೆ. </p>
    <p style="text-align: justify;">ಮೂಳೆಯಲ್ಲಿ ದ್ವಿತೀಯ ಹಂತದ ಸ್ತನ ಕ್ಯಾನ್ಸರ್ ಹೊಂದಿರುವವರಿಗೆ ಚಿಕಿತ್ಸೆಗಾಗಿ ಬಿಸ್ಫಾಸ್ಪೋನೇಟ್ಗಳನ್ನು ಸೂಚಿಸಲಾಗುತ್ತದೆ. ಇದರಿಂದ ಅವರ ಮೂಳೆಗಳು ಸದೃಢವಾಗುವ ಜೊತೆಗೆ ಕ್ಯಾನ್ಸರ್ ಹಾನಿಯನ್ನು ಕಡಿಮೆ ಮಾಡಲು ಸಹಾಯವಾಗಬಹುದು. </p>
    <p style="text-align: justify;">ಪ್ರಾಥಮಿಕ ಸ್ತನ ಕ್ಯಾನ್ಸರ್ ಚಿಕಿತ್ಸೆ ಪಡೆಯುತ್ತಿರುವ ಮುಟ್ಟು ನಿಲ್ಲುವ ಹಂತದಲ್ಲಿರುವ ಮಹಿಳೆಯರಲ್ಲಿ ಮೂಳೆಗಳಿಗೆ ಮತ್ತು ದೇಹದ ಇತರ ಭಾಗಗಳಿಗೆ ಕ್ಯಾನ್ಸರ್ ಹರಡುವ ಅಪಾಯವನ್ನು ಕಡಿಮೆ ಮಾಡಲು ಬಿಸ್ಫಾಸ್ಪೋನೇಟ್ಗಳು ಸಹಾಯ ಮಾಡುತ್ತವೆ ಎಂಬುದನ್ನು ಇತ್ತೀಚಿನ ಸಂಶೋಧನೆಗಳು ಸಾಬಿತುಪಡಿಸಿವೆ. </p>
    <p style="text-align: justify;">ಪ್ರಾಥಮಿಕ ಸ್ತನ ಕ್ಯಾನ್ಸರಿಗೆ ಬಿಸ್ಫಾಸ್ಪೋನೇಟ್ಗಳನ್ನು ಎಷ್ಟು ಸಮಯದವರೆಗೆ ತೆಗೆದುಕೊಳ್ಳಬೇಕು ಎಂಬುದನ್ನು ಇನ್ನೂ ತಿಳಿದಿಲ್ಲ, ಆದರೆ ನೀವು ಕನಿಷ್ಠ ಮೂರು ವರ್ಷಗಳವರೆಗೆ ಅವುಗಳನ್ನು ತೆಗೆದುಕೊಳ್ಳಬೇಕಾಗುತ್ತದೆ. </p>
    <p style="text-align: justify;">ಎಲ್ಲಾ ಔಷಧಗಳಂತೆಯೇ ಬಿಸ್ಫಾಸ್ಪೋನೇಟ್ಗಳು ಕೆಲವು ಅಡ್ಡ ಪರಿಣಾಮಗಳನ್ನು ಹೊಂದಿವೆ. ಇದರ ಪ್ರಮಾಣವು ನೀವು ತೆಗೆದುಕೊಳ್ಳುವ ಔಷಧಿಗೆ ಸಂಬಂಧಿಸಿದಂತೆ ಭಿನ್ನವಾಗಿರಲಿದ್ದು, ಇದರ ಬಗ್ಗೆ ನಿಮ್ಮ ಚಿಕಿತ್ಸಾ ತಂಡವು ವಿವರಿಸುತ್ತದೆ. ಬಿಸ್ಫಾಸ್ಪೋನೇಟ್ಗಳನ್ನು ತೆಗೆದುಕೊಳ್ಳುವುದರಿಂದ ಉಂಟಾಗುವ ಎರಡು ಅಪರೂಪದ ಅಡ್ಡಪರಿಣಾಮಗಳೆಂದರೆ, ಮೂತ್ರಪಿಂಡಗಳು ಕೆಲಸ ಮಾಡುವಿಕೆಯ ಮೇಲಿನ ಪರಿಣಾಮ ಮತ್ತು ದವಡೆಯ ಆಸ್ಟಿಯೋನೆಕ್ರೊಸಿಸ್(ದವಡೆ ಮೂಳೆ ಸತ್ತು ಹೋದಾಗ). </p>

<br/>
    <br/>

</body>
</html>

