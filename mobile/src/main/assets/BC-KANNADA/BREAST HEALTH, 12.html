<!DOCTYPE html>
<html xmlns="http://www.w3.org/1999/xhtml">
<head>

    <title></title>
     <link rel="stylesheet"  type="text/css" href="../css/bbi.common.css">
</head>
<body>

    <div class="align">
        <h2 class="h2" style="text-align:center;">ಸ್ತನ ಕ್ಯಾನ್ಸರ್ ಮತ್ತು ಉದ್ದಿಷ್ಟ ಚಿಕಿತ್ಸೆಗಳು (ಜೈವಿಕ ಕಾರಕಗಳು) </h2>
    </div>

    

    <p class="question">ಉದ್ದಿಷ್ಟ ಚಿಕಿತ್ಸೆ ಎದರೇನು? </p>
    <p style="text-align: justify;">ಇದು ಕ್ಯಾನ್ಸರಿನ ಬೆಳವಣಿಗೆ ಮತ್ತು ಹರಡುವಿಕೆಯನ್ನು ನಿರ್ಬಂಧಿಸುವ ಔಷಧಗಳ ಒಂದು ಗುಂಪು. ಇವುಗಳು ಕ್ಯಾನ್ಸರ್ ಬೆಳೆಯಲು ಕಾರಣವಾಗುವ ಜೀವಕೋಶಗಳಲ್ಲಿ ಉಂಟಾಗುವ ಪ್ರಕ್ರಿಯೆಗಳಿಗೆ ಅಡ್ಡಿಪಡಿಸುವ ಗುರಿಯನ್ನು ಹೊಂದಿರುತ್ತವೆ. ಅತ್ಯಂತ ಪ್ರಸಿದ್ಧ ಉದ್ದಿಷ್ಟ ಚಿಕಿತ್ಸೆ ಎಂದರೆ, ಟ್ರಾಸ್ಟುಜುಮಾಬ್ (ಹರ್ಸೆಪ್ಟಿನ್). </p>
    <font class="sub">ಅವಲೋಕನ </font>
    <p style="text-align: justify;">ಮೋನೊಕ್ಲೋನಲ್ ಪ್ರತಿಕಾಯಗಳೆಂಬ ಔಷಧಗಳ ಗುಂಪಿಗೆ ಟ್ರಾಸ್ಟುಜುಮಾಬ್ (ಹರ್ಸೆಪ್ಟಿನ್) ಸೇರಿದೆ. ಇದೊಂದು ಉದ್ದಿಷ್ಟ ಚಿಕಿತ್ಸೆಯಾಗಿದೆ (ಜೈವಿಕ ಚಿಕಿತ್ಸೆ ಎಂದೂ ಕರೆಯಲಾಗುತ್ತದೆ). ಉದ್ದಿಷ್ಟ ಚಿಕಿತ್ಸೆಗಳು ಕ್ಯಾನ್ಸರಿನ ಬೆಳವಣಿಗೆ ಮತ್ತು ಹರಡುವಿಕೆಯನ್ನು ತಡೆಯುತ್ತವೆ. ಇವುಗಳು ಕ್ಯಾನ್ಸರ್ ಬೆಳೆಯಲು ಕಾರಣವಾಗುವ ಜೀವಕೋಶಗಳಲ್ಲಿ ಉಂಟಾಗುವ ಪ್ರಕ್ರಿಯೆಗಳಿಗೆ ಅಡ್ಡಿಪಡಿಸುವ ಗುರಿಯನ್ನು ಹೊಂದಿರುತ್ತವೆ. ಟ್ರಾಸ್ಟುಜುಮಾಬ್ ಎಂಬುದು ಕ್ಯಾನ್ಸರಿನ ಸಾಮಾನ್ಯ (ಬ್ರಾಂಡೆಡ್ ಅಲ್ಲದ) ಔಷಧದ ಹೆಸರು. ಇದರ ಪ್ರಸ್ತುತ ಬ್ರಾಂಡ್ ಹೆಸರು ಹರ್ಸೆಪ್ಟಿನ್ ಆಗಿದೆ. </p>
    <p class="question">ಟ್ರಾಸ್ಟುಜುಮಾಬ್ ಹೇಗೆ ಕೆಲಸ ಮಾಡುತ್ತದೆ?  </p>
    <p style="text-align: justify;">ಕೆಲವು ಸ್ತನ ಕ್ಯಾನ್ಸರಿನ ಜೀವಕೋಶಗಳು ತಮ್ಮ ಮೇಲ್ಮೈಯಲ್ಲಿ ಸಾಮಾನ್ಯ ಮಟ್ಟಕ್ಕಿಂತ (ಓವರ್ ಎಕ್ಸ್ಪ್ರೆಶನ್ ಎಂದು ಕರೆಯಲಾಗುತ್ತದೆ) ಅಧಿಕ ಮಟ್ಟದ HER2 (ಹ್ಯೂಮನ್ ಎಪಿಡರ್ಮಲ್ ಗ್ರೋತ್ ಫ್ಯಾಕ್ಟರ್ ರಿಸೆಪ್ಟಾರ್ 2) ಎಂಬ ಪ್ರೊಟೀನುಗಳನ್ನು ಹೊಂದಿದ್ದು, ಇವುಗಳು ಆ ಜೀವಕೋಶಗಳು ಬೆಳೆಯುವಂತೆ ಪ್ರಚೋದಿಸುತ್ತವೆ. ಸುಮಾರು 15-20% ಆಕ್ರಮಣಶೀಲ ಸ್ತನ ಕ್ಯಾನ್ಸರುಗಳು (ದೇಹದ ಇತರ ಭಾಗಗಳಿಗೆ ಹರಡಲು ಸಾಮರ್ಥ್ಯವನ್ನು ಹೊಂದಿರುವ ಸ್ತನ ಕ್ಯಾನ್ಸರ್) ಇವುಗಳನ್ನು ಹೊಂದಿರುತ್ತವೆ, ಮತ್ತು ಇವುಗಳನ್ನು HER2 ಧನಾತ್ಮಕ ಎಂದು ಕರೆಯಲಾಗುತ್ತದೆ. </p>
    <p style="text-align: justify;">ಟ್ರಾಸ್ಟುಜುಮಾಬ್ HER2 ಪ್ರೋಟೀನುಗಳಿಗೆ (ರೆಸಿಪ್ಟರ್ ಎಂದು ಕರೆಯಲಾಗುತ್ತದೆ) ಸ್ವತಃ ಅಂಟಿಕೊಂಡು ಕ್ಯಾನ್ಸರ್ ಕೋಶಗಳು ಇನ್ನು ಮುಂದೆ ಬೆಳೆಯದಂತೆ ಉತ್ತೇಜಿಸುತ್ತದೆ. ಹಾಗೆಯೇ ಇದು ದೇಹದ ಸ್ತನ ಕ್ಯಾನ್ಸರಿನ ಜೀವಕೋಶಗಳು ನಾಶ ಮಾಡಲು ಸಹಾಯ ಮಾಡುತ್ತದೆ. </p>
    <p class="question">ಟ್ರಾಸ್ಟುಜುಮಾಬ್ ಅನ್ನು ಯಾವಾಗ ಶಿಫಾರಸು ಮಾಡಲಾಗುತ್ತದೆ? </p>
    <p style="text-align: justify;">HER2 ಧನಾತ್ಮಕ ಸ್ತನ ಕ್ಯಾನ್ಸರ್ ಹೊಂದಿರುವವರು ಟ್ರಾಸ್ಟುಜುಮಾಬ್ ಪ್ರಯೋಜನವನ್ನು ಪಡೆಯುತ್ತಾರೆ. ಕ್ಯಾನ್ಸರ್ HER2 ಋಣಾತ್ಮಕವಾಗಿದ್ದಲ್ಲಿ, ಟ್ರಾಸ್ಟುಜುಮಾಬ್ ಪ್ರಯೋಜನ ಉಂಟುಮಾಡದು. </p>
    <p style="text-align: justify;">ಇದನ್ನು ಸಾಮಾನ್ಯವಾಗಿ ಶಸ್ತ್ರಚಿಕಿತ್ಸೆ ಅಥವಾ ಕಿಮೊತೆರಪಿಯ ನಂತರ ಸ್ತನ ಕ್ಯಾನ್ಸರ್ ಮರಳಿ ಬರುವ ಅಥವಾ ದೇಹದ ಇತರ ಭಾಗಕ್ಕೆ ಹರಡುವ ಸಾಧ್ಯತೆಗಳನ್ನು ಕಡಿಮೆ ನೀಡಲಾಗುತ್ತದೆ. ಈ ಸಹಾಯಕ (ಅಡ್ಜುವಂಟ್) ಚಿಕಿತ್ಸೆ ಎಂದು ಕರೆಯಲಾಗುತ್ತದೆ. </p>
    <p style="text-align: justify;">ಟ್ರಾಸ್ಟುಜುಮಾಬ್ ಅನ್ನು ಕಿಮೊತೆರಪಿ ಮಾಡದೆಯೇ ನೀಡಲಾಗುವುದಿಲ್ಲ, ಏಕೆಂದರೆ ಈ ಎರಡು ಚಿಕಿತ್ಸೆಗಳನ್ನು ವೈದ್ಯಕೀಯ ಪ್ರಯೋಗಗಳಲ್ಲಿ ಈ ರೀತಿ ಅಧ್ಯಯನ ಮಾಡಲಾಗಿದೆ. </p>
    <p style="text-align: justify;">ಇದನ್ನು ರೇಡಿಯೋತೆರಪಿ ಮತ್ತು ಹಾರ್ಮೋನು ಚಿಕಿತ್ಸೆಯಂತಹ ಶಿಫಾರಸು ಮಾಡಲಾದ ಚಿಕಿತ್ಸೆಗಳೊಂದಿಗೆ ನೀಡಬಹುದು. </p>
    <p style="text-align: justify;">ಕೆಲವೊಮ್ಮೆ, ಕಿಮೊತೆರಪಿ ಮತ್ತು ಟ್ರಾಸ್ಟುಜುಮಾಬ್ ಗಳನ್ನು ಶಸ್ತ್ರಚಿಕಿತ್ಸೆಗೆ ಮುನ್ನ ನೀಡಲಾಗುತ್ತದೆ. ಇದನ್ನು ನವ ಸಹಾಯಕ (ನಿಯೊ ಅಡ್ಜುವಂಟ್) ಅಥವಾ ಪ್ರಾಥಮಿಕ ಚಿಕಿತ್ಸೆ ಎಂದು ಕರೆಯಲಾಗುತ್ತದೆ. ಉದಾಹರಣೆಗೆ, ಇವುಗಳನ್ನು ವೇಗವಾಗಿ ಬೆಳೆಯುತ್ತಿರುವ ಸ್ತನ ಕ್ಯಾನ್ಸರ್ ಬೆಳವಣಿಗೆಯನ್ನು ನಿಧಾನಗೊಳಿಸಲು ಮತ್ತು ದೇಹದ ಇತರ ಭಾಗಗಳಿಗೆ ಹರಡುವಿಕೆಯ ಅಪಾಯವನ್ನು ಕಡಿಮೆ ಮಾಡಲು ಅಥವ ಶಸ್ತ್ರಚಿಕಿತ್ಸೆಗೆ ಮುನ್ನ ದೊಡ್ಡ ಸ್ತನ ಕ್ಯಾನ್ಸರನ್ನು ಕುಗ್ಗಿಸಲು ಬಳಸಬಹುದು. </p>
    <p style="text-align: justify;">ಪ್ರತಿಯೊಂದು ಚಿಕಿತ್ಸೆಯನ್ನು ಶಿಫಾರಸ್ಸು ಮಾಡಲು ಕಾರಣ ಮತ್ತು ಅದನ್ನು ಯಾವಾಗ ನೀಡಲಾಗುವುದು ಎಂಬುದನ್ನು ತಜ್ಞರ ತಂಡವು ವಿವರಿಸಲಿದೆ. </p>
    <p style="text-align: justify;">ಎದೆ/ಸ್ತನದ ಪ್ರದೇಶ (ಸ್ಥಳೀಯವಾಗಿ ಮರುಕಳಿಸುವಿಕೆ) ಅಥವಾ ಸುತ್ತಮುತ್ತಲಿನ ಪ್ರದೇಶಕ್ಕ (ಸ್ಥಳೀಯ ಮುಂದುವರಿದ ಅಥವಾ ಪ್ರಾದೇಶಿಕವಾಗಿ ಮರುಕಳಿಸಿದ) ಸ್ತನ ಕ್ಯಾನ್ಸರ್ ಮರಳಿ ಬಂದರೆ ಅದರ ಚಿಕಿತ್ಸೆಗಾಗಿ ಟ್ರಾಸ್ಟುಜುಮಾಬ್ ಬಳಸಬಹುದು. ಎರಡನೆಯ ಹಂತದ ಸ್ತನ ಕ್ಯಾನ್ಸರಿನ ರೋಗನಿದಾನ ಮಾಡಿದ ಸಂದರ್ಭದಲ್ಲಿ ಇದನ್ನು ಶಿಫಾರಸು ಮಾಡಬಹುದು. </p>
    <p style="text-align: justify;">ಹೃದಯ ಸಮಸ್ಯೆಗಳನ್ನು ಹೊಂದಿರುವವರು ಅಥವಾ ಸರಿಯಾಗಿ ನಿಯಂತ್ರಿಸಲಾಗದ ಅಧಿಕ ರಕ್ತದೊತ್ತಡ ಹೊಂದಿರುವರಿಗೆ ಹರ್ಸೆಪ್ಟಿನ್ ಅನ್ನು ಶಿಫಾರಸು ಮಾಡುಲಾಗದು. ಸ್ತನ ಕ್ಯಾನ್ಸರ್ HER2 ಧನಾತ್ಮಕವಾಗಿದ್ದಲ್ಲಿ, ಮತ್ತು ಹೃದಯ ಸಮಸ್ಯೆಗಳನ್ನು ಹೊಂದಿದ್ದರೆ, ಸಾಮಾನ್ಯವಾಗಿ ತಜ್ಞರು ಹೃದಯ ಎಷ್ಟರ ಮಟ್ಟಿಗೆ ಕೆಲಸ ಮಾಡುತ್ತಿದೆ ಎಂದು ಪರೀಕ್ಷಿಸಲು ಪರೀಕ್ಷೆಗಳನ್ನು ಮಾಡುತ್ತಾರೆ.
ಸಾಮಾನ್ಯವಾಗಿ ಗರ್ಭಾವಸ್ಥೆಯಲ್ಲಿ ಟ್ರಾಸ್ಟುಜುಮಾಬ್ ಶಿಫಾರಸು ಮಾಡುವುದಿಲ್ಲ, ಕೊನೆಯ ಡೋಸನ್ನು ನೀಡಿದ ಏಳು ತಿಂಗಳೊಳಗೆ ಗರ್ಭ ಧರಿಸದಂತೆ ಮಹಿಳೆಯರಿಗೆ ಸಲಹೆ ನೀಡಲಾಗುತ್ತದೆ. ಟ್ರಾಸ್ಟುಜುಮಾಬ್ ಮಾಡಿಸಿದಾಗ ಅಥವಾ ಕೊನೆಯ ಡೋಸ್ ಪಡೆದ ಏಳು ತಿಂಗಳೊಳಗೆ ಸ್ತನ್ಯಪಾನ ಕೂಡ ಸೂಕ್ತವಲ್ಲ. 
</p>
    <p class="question">ಟ್ರಾಸ್ಟುಜುಮಾಬ್ ಚಿಕಿತ್ಸೆಯ ಅವಧಿ ಎಷ್ಟು? </p>
    <p style="text-align: justify;">ಪ್ರಾಥಮಿಕ ಸ್ತನ ಕ್ಯಾನ್ಸರಿಗೆ ಈ ಚಿಕಿತ್ಸೆಯನ್ನು ಸಾಮಾನ್ಯವಾಗಿ ಒಂದು ವರ್ಷ (ಸುಮಾರು 18 ಸೈಕಲ್-ಗಳು) ನೀಡಲಾಗುತ್ತದೆ. </p>
    <p style="text-align: justify;">ದ್ವಿತೀಯ ಹಂತದ ಸ್ತನದ ಕ್ಯಾನ್ಸರ್ ಚಿಕಿತ್ಸೆಗಾಗಿ ಟ್ರಾಸ್ಟುಜುಮಾಬ್ ನೀಡಿದಲ್ಲಿ, ಸಾಮಾನ್ಯವಾಗಿ ಕ್ಯಾನ್ಸರನ್ನು ನಿಯಂತ್ರಣದಲ್ಲಿಡುವ ಕಾರಣಕ್ಕಾಗಿ ಮಾತ್ರ ಹಾಗೆ ನೀಡಲಾಗುತ್ತದೆ. </p>
    <p class="question">ಟ್ರಾಸ್ಟುಜುಮಾಬ್ ಅಡ್ಡ ಪರಿಣಾಮಗಳೇನು? </p>
    <p style="text-align: justify;">ಯಾವುದೇ ಔಷಧಂತೆಯೇ ಟ್ರಾಸ್ಟುಜುಮಾಬ್ ಅಡ್ಡ ಪರಿಣಾಮಗಳನ್ನು ಉಂಟುಮಾಡುತ್ತವೆ. ಪ್ರತಿಯೊಬ್ಬರೂ ಔಷಧಗಳಿಗೆ ವಿಭಿನ್ನವಾಗಿ ಪ್ರತಿಕ್ರಿಯಿಸುತ್ತಾರೆ ಮತ್ತು ಕೆಲವು ಜನರಿಗೆ ಬೇರೆಯವರಿಗಿಂತ ಹೆಚ್ಚು ಅಡ್ಡ ಪರಿಣಾಮಗಳಾಗುತ್ತವೆ. ಮೊದಲ ಕೆಲವು ಚಿಕಿತ್ಸೆಗಳಲ್ಲಿ ಅಡ್ಡ ಪರಿಣಾಮಗಳು ಹೆಚ್ಚಾಗಿದ್ದು ಕಡಿಮೆ ಹೆಚ್ಚಿನ ಸಂದರ್ಭಗಳಲ್ಲಿ ಕಾಲಾನಂತರ ಕಡಿಮೆಯಾಗುವ ಸಾಧ್ಯತೆಯಿದೆ. </p>
    <p style="text-align: justify;">ರಕ್ತ ಹೆಪ್ಪುಗಟ್ಟುವಿಕೆ </p>
    <p style="text-align: justify;">ಕ್ಯಾನ್ಸರ್ ಹೊಂದಿರುವವರು ಕ್ಯಾನ್ಸರ್ ಮತ್ತು ಅದರ ಚಿಕಿತ್ಸೆಯಿಂದಾಗಿ ರಕ್ತ ಹೆಪ್ಪುಗಟ್ಟುವಿಕೆಯ ಅಪಾಯವನ್ನು ಹೊಂದಿರುತ್ತಾರೆ. ಯಾವುದೇ ರೀತಿಯ ಊತ, ನೋವು ಅಥವಾ ಕೆಂಪಾಗುವಿಕೆ ಉಂಟಾದಲ್ಲಿ, ಉಸಿರಾಟದ ತೊಂದರೆ ಅಥವಾ ಎದೆ ನೋವು ಆದರೆ ನೇರವಾಗಿ ವೈದ್ಯರಿಗೆ ತಿಳಿಸಿ. </p>
    <font class="sub">ಸಾಮಾನ್ಯ ಅಡ್ಡಪರಿಣಾಮಗಳು </font>
    <p style="text-align: justify;">ಟ್ರಾಸ್ಟುಜುಮಾಬ್-ನಿಂದ ಅನೇಕ ಸಾಮಾನ್ಯ ಅಡ್ಡ ಪರಿಣಾಮಗಳು ಉಂಟಾಗುತ್ತವೆ. </p>
    <font class="sub">ಫ್ಲ್ಯೂದಂತಹ ಲಕ್ಷಣಗಳು </font>
    <p style="text-align: justify;">ಚಿಕಿತ್ಸೆ ಸಮಯದಲ್ಲಿ ಅಥವಾ ಸ್ವಲ್ಪ ನಂತರ ಜ್ವರ, ಚಳಿ ಮತ್ತು ದೇಹದ ಕೆಲವು ಭಾಗಗಳಲ್ಲಿ ಸ್ವಲ್ಪ ನೋವು ಸಂಭವಿಸಬಹುದು. ಮೊದಲ ಬಾರಿಗೆ ಟ್ರಾಸ್ಟುಜುಮಾಬ್ ನೀಡಿದಾಗ ಈ ರೋಗಲಕ್ಷಣಗಳು ಸಾಮಾನ್ಯವಾಗಿರುತ್ತವೆ ಮತ್ತು ಹೆಚ್ಚಿನ ಸಮಯದವರೆಗೆ ಇರುವುದಿಲ್ಲ. ನೋವು ನಿವಾರಕಗಳನ್ನು ತೆಗೆದುಕೊಳ್ಳುವುದರಿಂದ ಕಡಿಮೆಯಾಗಬಹುದು. </p>
    <font class="sub">ವಾಕರಿಕೆ (ಅನಾರೋಗ್ಯ ಭಾವನೆ) </font>
    <p style="text-align: justify;">ಇದು ಸಾಮಾನ್ಯವಾಗಿ ಸೌಮ್ಯವಾಗಿರುತ್ತದೆ ಮತ್ತು ಹೆಚ್ಚು ಸಮಯದವರೆಗೆ ಇರುವುದಿಲ್ಲ. ಇದನ್ನು ನಿವಾರಿಸಲು ಕಾಯಿಲೆ ವಿರೋಧಿ ಔಷಧಗಳನ್ನು ಶಿಫಾರಸು ಮಾಡಬಹುದು. </p>
    <font class="sub">ಅತಿಸಾರ  </font>
    <p style="text-align: justify;">ಸೌಮ್ಯ ಅತಿಸಾರ ಸಂಭವಿಸಬಹುದು. ಇದನ್ನು ನಿಯಂತ್ರಿಸಲು ತಜ್ಞರ ತಂಡವು ಔಷಧಿಗಳನ್ನು ಸೂಚಿಸಬಹುದು. </p>
    <font class="sub">ಹೃದಯದ ಸಮಸ್ಯೆಗಳು </font>
    <p style="text-align: justify;">ಅಸಹಜ ಹೃದಯ ಬಡಿತದಿಂದ ಉಸಿರಾಟದ ಸಮಸ್ಯೆ ಮತ್ತು ಹೃದಾಯದ ಮಿಡಿತದಿಂದಾಗಿ ಹೃದಯದ ಸಮಸ್ಯೆಗಳು ಉಂಟಾಗುವ ಸಂಭವನೀಯತೆಯಗೆ ಅವಕಾಶವಿದೆ. ಸಾಮಾನ್ಯವಾಗಿ ಚಿಕಿತ್ಸೆ ಆರಂಭಿಸುವ ಮೊದಲು ನಿಮ್ಮ ಹೃದಯ ಹೇಗೆ ಕೆಲಸ ಮಾಡುತ್ತಿದೆ ಎಂದು ತಿಳಿಯಲು ಎಕೋಕಾರ್ಡಿಯೋಗ್ರಾಮ್ (ಹೃದಯದ ಅಲ್ಟ್ರಾಸೌಂಡ್) ಅಥವಾ ಮಲ್ಟಿಪಲ್ ಗೇಟೆಡ್ ಅಕ್ವಿಸಿಷನ್ (ಒUಉಂ) ಸ್ಕ್ಯಾನ್ (ಸಣ್ಣ ಪ್ರಮಾಣದಲ್ಲಿ ರೇಡಿಯೊಆಕ್ಟೀವ್ ಬಳಸುವ ಒಂದು ಸ್ಕ್ಯಾನ್) ಇತ್ಯಾದಿಗಳನ್ನು ಕೈಗೊಳ್ಳಲಾಗುತ್ತದೆ, ಮತ್ತು ಚಿಕಿತ್ಸೆಯ ಸಮಯದಲ್ಲಿ ಈ ಪ್ರಕ್ರಿಯೆಗಳನ್ನು ಪ್ರತಿ ಮೂರು ನಾಲ್ಕು ತಿಂಗಳಿಗೊಮ್ಮೆ ಪುನರಾವರ್ತಿಸಬಹುದು. </p>
    <p style="text-align: justify;">ಕಿಮೊತೆರಪಿ ನೀಡವ ಸಮಯದಲ್ಲಿಯೇ, ವಿಶೇಷವಾಗಿ ಆಂಥ್ರಾಸೈಕ್ಲೀನುಗಳೆಂಬ ಔಷಧಗಳೊಂದಿಗೆ, ಟ್ರಾಸ್ಟುಜುಮಾಬ್ ನೀಡಿದರೆ ಅಥವಾ ಈಗಾಗಲೇ ಹೃದಯ ಸಮಸ್ಯೆಗಳನ್ನು ಹೊಂದಿದ್ದರೆ ಅವುಗಳು ಹೆಚ್ಚಾಗುವ ಸಾಧ್ಯತೆ ಇರುತ್ತದೆ. ಟ್ರಾಸ್ಟುಜುಮಾಬ್ ಮಾಡಿಸಿಕೊಂಡಿರುವ ಕೆಲವೇ ಜನರು ಮಾತ್ರ ಹೃದಯ ಸಮಸ್ಯೆಗಳನ್ನು ಎದುರಿಸಬೇಕಾಗುತ್ತದೆ ಮತ್ತು ಚಿಕಿತ್ಸೆ ಮುಗಿಯುತ್ತಿದ್ದಂತೆ ಸಮಸ್ಯೆಗಳು ಸರಿಯಾಗುತ್ತವೆ. ಈ ಸಮಸ್ಯೆಗಳು ಸಂಭವಿಸಿದಾಗ ನಿಮಗೆ ಬಹುಶಃ ಚಿಕಿತ್ಸೆ ಬೇಕಾಗುತ್ತದೆ ಮತ್ತು ಟ್ರಾಸ್ಟುಜುಮಾಬ್ ಮತ್ತು/ಅಥವಾ ಕಿಮೊತೆರಪಿಯನ್ನು ತಾತ್ಕಾಲಿಕವಾಗಿ ನಿಲ್ಲಿಸಬೇಕಾಗುತ್ತದೆ. ಕೆಲವೊಮ್ಮೆ ಟ್ರಾಸ್ಟುಜುಮಾಬ್ ಮತ್ತು/ಅಥವಾ ಕಿಮೊತೆರಪಿಯನ್ನು ಶಾಶ್ವತವಾಗಿ ನಿಲ್ಲಿಸಬೇಕಾಗುತ್ತದೆ.
ಗಮನಾರ್ಹವಾದ ಹೃದಯ ಅಥವಾ ರಕ್ತದೊತ್ತಡ ಸಮಸ್ಯೆಗಳಿದ್ದರೆ, ರೋಗಿಗೆ ಟ್ರಾಸ್ಟುಜುಮಾಬ್ ತೆಗೆದುಕೊಳ್ಳದಂತೆ ಸಲಹೆ ನೀಡಬೇಕಾಗುತ್ತದೆ. 
</p>
        <font class="sub">ಗರ್ಭನಿರೋಧಕ </font>
    <p style="text-align: justify;">ಇನ್ನೂ ಪೀರಿಯಡ್ಗಳು ಆಗುತ್ತಿರುವ, ಅಥವಾ ಕಿಮೊತೆರಪಿಯಿಂದ ಪೀರಿಯಡ್ಗಳು ನಿಂತಿರುವ ಮಹಿಳೆಯರು (ಇದು ತಾತ್ಕಾಲಿಕವಾಗಿರಬಹುದು), ಟ್ರಾಸ್ಟುಜುಮಾಬ್ ಚಿಕಿತ್ಸೆಯ ಸಮಯದಲ್ಲಿ ಮತ್ತು ಚಿಕಿತ್ಸೆಯ  ನಂತರ ಕನಿಷ್ಠ ಏಳು ತಿಂಗಳವರೆಗೆ ಕಾಂಡೋಮುಗಳಂತಹ ಪ್ರತಿಬಂಧಕ ವಿಧಾನದ ಬಳಸಬೇಕು, ಏಕೆಂದರೆ ಬೆಳೆಯುವ ಮಗುವಿನ ಮೇಲೆ ಇದು ಅಪಾಯಕಾರಿ ಪರಿಣಾಮ ಉಂಟುಮಾಡಬಹುದು. </p>
    <p style="text-align: justify;">&nbsp;</p>
    <br/>
    <br/>
</body>
</html>