<html><head>
   
    <title></title>
           <link rel="stylesheet"  type="text/css" href="../css/bbi.assamese.css">
</head>


 

<body>
   
 <div class="align">
        <p class="h2" style="text-align:center;">স্তনৰ কৰ্কট ৰোগৰ দ্বাৰা অক্ষতিকাৰক সমস্যাসমূহ  <br/>স্তনৰ চক্রানুক্রমিক বিষ</p>
    </div>

     


<p></p>
<div style="text-align:center;">
<div class="container"><img class="img-responsive" src="../images/bh1.png" alt="" width="80%" height="80%" /></div> </div>

<p class="story">নীতু (নাম সলনি কৰা হৈছে), এই 35 বছৰ বয়সৰ মহিলা গৰাকী ছ্য় মাহৰ পৰা দুয়োটা স্তনতে অস্বস্তি অনুভৱ কৰি আহিছে আৰু মাহেকীয়াৰ সময়ত এই অস্বস্তিবোধ তীব্রতৰ হৈছে৷ </p>
<p class="question">স্তনৰ বিষ কিমান সচৰাচৰতে অনুভৱ কৰা হ্য়?</p>
<p >সকলো বয়সৰ মহিলাই অতি সচৰাচৰতে স্তনৰ বিষ অনুভৱ কৰে৷ উদাহৰণ স্বৰূপে, ৰজোনিবৃত্তি নোহোৱা মহিলাসকলৰ (ৰজোনিবৃত্তি বা জীৱন পৰিৱর্তন নোহাৱা মহিলা) তিনি গৰাকীৰ মাজৰ দুগৰাকীৰে জীৱনৰ কোনোবা এটা সময়ত স্তনৰ বিষৰ অভিজ্ঞতা হ্য়৷ সঁচাকৈয়ে স্তনৰ বিষে দুর্ভাৱনা সৃষ্টি কৰে আৰু বহুতো মহিলাই ভাবে যে ই স্তন কর্কট ৰোগৰ সৈতে জড়িত৷ সাধাৰণতে কেৱল স্তনৰ বিষ স্তনৰ কর্কট ৰোগৰ লক্ষণ নহ্য়৷ দৰাচলতে, যিসকল মহিলাৰ স্তনত প্রাথমিক পর্যায়ৰ কর্কট ৰোগ হৈছে বুলি ধৰা পৰে তেওঁলোকৰ প্রায়বোৰৰে বেদনাহীন মাংসপিণ্ড থাকে বুলিহে জানিব পৰা গৈছে৷.</p>
<p class="question">স্তনৰ বিষ কেই প্রকাৰৰ?</p>
<p >প্রধানতঃ, স্তনৰ বিষ দুবিধ, এই দুয়োবিধৰে চিকিৎসা কৰিব পাৰি৷ মহিলাসকলৰ সাধাৰণ মাহেকীয়া চক্রত হোৱা স্তনৰ বিষক চক্রানুক্রমিক স্তনৰ বিষ বুলি কোৱা হ্য়৷ মহিলাসকলে মাহেকীয়া হোৱাৰ এক সপ্তাহ বা ততোধিক সময়ৰ আগতে পৰা স্তনদ্বয়ত অস্বস্তি আৰু গোটা বস্তু থকা যেন অনুভৱ কৰিব পাৰে৷ এই বিষ মৃদুৰ পৰা আৰম্ভ হৈ তীব্র ৰূপ ধাৰণ কৰে আৰু স্পর্শ কৰিলে স্তনদ্বয় কোমল আৰু যন্ত্রনা অনুভৱ হ্য়৷ মাহেকীয়া অন্ত হোৱাৰ পিছত প্রায়ে এইবোৰ নোহোৱা হৈ যায়৷.</p>
<p >আন কিছু মহিলাই স্তনত দীর্ঘদিন ধৰি বিষ অনুভৱ কৰি থাকিব পাৰে যাৰ সৈতে মহেকীয়া চক্রৰ কোনো সম্পর্ক নাথাকে বা প্রকৃততে শৰীৰৰ আন কোনো স্থানৰ পৰাহে আহে৷ এই বিষক অনা-চক্রানুক্রমিক স্তনৰ বিষ বুলি কোৱা হ্য়৷.</p>
<p class="question">চক্রানুক্রমিক স্তনৰ বিষৰ কাৰণসমূহ কি?</p>
<p >যদিও চক্রানুক্রমিক স্তনৰ বিষ মাহেকীয়া চক্রৰ সৈতে জড়িত, তথাপি ইয়াৰ প্রকৃত কাৰণ জানিব পৰা হোৱা নাই৷ জন্মনিয়ন্ত্রণৰ বড়ি খোৱা আৰম্ভ কৰিলে, কেতবোৰ মানসিক বেদনা-ৰোধক ঔষধ সেৱন কৰিলে, বনৌষধি সেৱন কৰিলে বা মানসিক চাপৰ কাৰণেও এই বিষ হ’ব পাৰে৷.</p>
<p >মাহেকীয়া চক্রৰ সময়ত হৰমোনৰ মাত্রা সলনি হোৱাৰ সৈতে চক্রানুক্রমিক স্তনৰ বিষ সম্পর্কিত আৰু ঘাইকৈ যিসকল মহিলা ৰজোনিবৃত্তি প্রক্রিয়াৰ সন্মুখিন নহ্য় তেওঁলোক এই বিষৰ দ্বাৰা আক্রান্ত হ্য়৷ এই হৰমোন পৰিৱর্তনৰ কাৰণে স্তনৰ কোষকলাসমূহ অধিক সংবেদনশীল হৈ পৰে আৰু ইয়াৰ পৰিপ্রেক্ষিতত স্তনৰ বিষ হ্য়৷.</p>
<p >ইয়াৰ দ্বাৰা এটা বা দুয়োটা স্তনেই প্রভাৱিত হ’ব পাৰে আৰু কাষলতি, বাহুৰ তললৈ আৰু কান্ধৰ হাড়লৈকে এই বিষ বিয়পিব পাৰে৷.</p>
<p >এই ধৰণৰ বিষ ৰজোনিবৃত্তিৰ পিছত বন্ধ হৈ যায় কাৰণ তেতিয়া ডিম্বাশয় অক্ষম হৈ পৰে৷ কিন্তু যিসকল মহিলাই ৰজোনিবৃত্তিৰ পিছত হৰমোন ৰিপ্লেচমেন্ট থেৰাপী (HRT) গ্রহণ কৰে তেওঁলোকৰ স্তনৰ বিষৰ অভিজ্ঞতা হ’ব পাৰে৷ ইয়াৰ কাৰণ হৈছে HRT এ হৰমোনৰ মাত্রা ৰজোনিবৃত্তিৰ আগৰ মাত্রাৰ পৰা হ্রাস হ’ব নিদিয়ে৷.</p>
<p class="question">চক্রানুক্রমিক স্তনৰ বিষৰ চিকিৎসা কেনেদৰে কৰা হ্য়?</p>
<p >স্তনৰ বিষৰ কাৰণে চিকিৎসা আৰম্ভ কৰাৰ আগতে স্তনৰ ভিতৰত কোনো অস্বাভাৱিকতা আছে বুলি থকা যিকোনো শংকা আঁতৰাই ল’ব লাগিব৷ এটা ট্রিপল এচেচমেন্ট সম্পাদন কৰিব লাগিব য’ত অন্তর্ভুক্ত হ’ব বিশেষজ্ঞৰ দ্বাৰা নিদানিক পৰীক্ষা, মেম’গ্রাম (স্তনৰ এক্স-ৰে) আৰু স্তনৰ আল্ট্রাচাউণ্ড৷.</p>

<div style="text-align:center;">
<div class="container"><img class="img-responsive" src="../images/bc3_assamese.png" alt="" width="80%" height="80%" /></div> </div>


<p>স্তনৰ বিষ মাহেকীয়া চক্রৰ এক স্বাভাৱিক অধ্যায় বুলি আশ্বস্ত কৰাতো হৈছে স্তনত হোৱা বিষৰ চিকিৎসাৰ এক গুৰুত্বপূর্ণ অংশ৷ প্রথমতে, সহজ পদ্ধতি কিছুমান ব্যৱহাৰ কৰিব পৰা যায়, যেনে কেফেইন, চকলেট আৰু ৰঙা মদৰ পৰিমাণ হ্রাস কৰা, আপুনি খোৱা সতেজ ফল আৰু শাক-পাচলিৰ পৰিমাণ বৃদ্ধি কৰা আৰু স্বাস্থ্যসন্মত ওজন বজাই ৰাখিবলৈ নিয়মিত ব্যায়াম কৰা ইত্যাদি৷.</p>
<p>ভালকৈ খাপ খোৱা আৰু দিনত আৰু নিশা সঠিক ভাবে ধৰি ৰাখিব পৰা ব্রাৰ দ্বাৰা অনেক মহিলা উপকৃত হ’ব পাৰে৷ কিছুমান মহিলাই চক্রানুক্রমিক স্তনৰ বিষৰ লক্ষণসমূহ হ্রাস কৰিবলৈ বিনোদন থেৰাপী যেনে বিনোদন টেপ উপকাৰী বুলি ভাবে৷ সুস্বাস্থ্য পৃষ্ঠপোষণ কৰা আন আন সমসাময়িক থেৰাপীবোৰকো ব্যৱহাৰ কৰিব পাৰি, যেনে একুপাংচাৰ আৰু এৰোমাথেৰাপী ইত্যাদি৷ জন্মনিয়ন্ত্রক বড়ি সেৱন কৰাৰ লগে লগে যদি স্তনৰ বিষ আৰম্ভ হ্য়	তেনেহলে সেই ঔষধৰ মাত্রা অলপো নথকা বড়ি বা ভিন্ন ব্রেণ্ড ব্যৱহাৰ কৰি চাব পাৰে৷ যদি বিষ নকমে কোনো নন-হৰম’নেল জন্মনিৰোধক যেনে কনডম বা ডায়েফৰাম ব্যৱহাৰ কৰি চাব পাৰে৷.</p>
<p >বহুল ভাবে ব্যৱহৃত হ্য় যদিও, গেম’লেনিক এচিড (ইভিনিং প্রিমৰোজ অয়েল) স্তনৰ বিষ নিৰাময়ৰ কাৰণে উপযুক্ত বুলি গ্রহণ কৰাৰ কোনো প্রমাণ নাই৷ প্রকৃততে অনেকেই এই চিকিৎসা উপযোগী বুলি নাভাবে৷.</p>
<font class="sub1">প্রদাহৰোধক ঔষধ </font>
<p >গৱেষণাৰ দ্বাৰা জানিব পৰা গৈছে যে ষ্টেৰইড নথকা প্রদাহৰোধক পেইনকিলাৰ, যেনে ইবুপ্র’ফেনৰ দ্বাৰা স্তনৰ বিষ নিৰাময় কৰিব পাৰি৷ যদি এইবিধ ঔষধ ক্রীম বা জেল আকাৰে প্রভাৱিত স্থানত পোনপটিয়াকৈ প্রয়োগ কৰিলে অধিক সুফল পোৱা যায় বা এইবোৰক টেবলেটৰ আকাৰতো গ্রহণ কৰিব পাৰি৷ কিন্তু এইবিধ ঔষধ ব্যৱহাৰ কৰাৰ বিষয়ে বিবেচনা কৰাৰ আগতে মহিলা গৰাকীৰ মূল্যায়ন হ’ব লাগিব আৰু সঠিক পালি, সময় আৰু সম্ভাৱ্য পার্শ্বক্রিয়াৰ বিষয়ে বিশেষজ্ঞই পৰামর্শ দিব লাগিব৷.</p>
<font class="sub1">টেম’ক্সিফেন </font>
<p >যদি বিষ তীব্র আৰু দীর্ঘস্থায়ী হ্য় আৰু ওপৰত উল্লেখ কৰা পৰামর্শসমূহৰ দ্বাৰা কোনো সুফল পোৱা নাযায় তেনেহলে বিশেষজ্ঞই এবিধ হৰমোন ঔষধৰ ব্যৱহাৰ কৰি চাব পাৰে৷.</p>
<p >কেতিয়াবা স্তনৰ বিষৰ কাৰণে ব্যৱহৃত হোৱা এইবিধ ঔষধৰ নাম হৈছে টেমক্সিফেন যাক অর্ধেক পালিত কম দিনৰ কাৰণে ব্যৱহাৰ কৰা হ্য় (এইবিধ ঔষধ সাধাৰণতে স্তনৰ কর্কট ৰোগত ব্যৱহাৰ কৰা হ্য়)৷ এইবোৰৰ পার্শ্বক্রীয়া অনেক থাকিব পাৰে... গতিকে ব্যৱহাৰ কৰাৰ আগতে চিকিৎসকৰ সৈতে এইবোৰৰ উপকাৰিতা আৰু হ’ব পৰা বিপদাশংকাবোৰৰ বিষয়ে আলোচনা কৰা উচিত৷ আকৌ এবাৰ মনত পেলাই দিয়া হৈছে, পালি আৰু ব্যৱহাৰৰ সময়চোৱাৰ কাৰণে বিশেষজ্ঞৰ পৰামর্শ লোৱাতো অৱশ্যই আৱশ্যকীয়৷</p>

</body>
</html>