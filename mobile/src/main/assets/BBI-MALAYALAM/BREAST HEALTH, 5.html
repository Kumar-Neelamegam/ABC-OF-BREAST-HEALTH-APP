<html>

<head>
    <title></title>
 	<meta name="viewport" content="width=device-width, initial-scale=1">
 
     <link rel="stylesheet"  type="text/css" href="../css/bbi.common.css">





	</head>

<body> 

<div class="align">
        <p class="h2" style="text-align:center;">ബിനൈന്‍ സ്തനാരോഗ്യ പ്രശ്നങ്ങള്‍  <br/> ആവര്‍ത്തിക്കാത്ത സ്തനവേദന</p>
    </div>

   
<p></p>

<div style="text-align:center;"> <img class="img-responsive" src="../images/bh2.png" alt="" width="80%" height="80%" /></div> 


<p class="story">ഭാനു (പേര് മാറ്റിയിരിക്കുന്നു) 54 വയസ്സുള്ള സ്ത്രീയാണ്. ആര്‍ത്തവ വിരാമത്തിന് ശേഷം ഒരു വര്‍ഷമായി അവര്‍ക്ക് ഇടക്കിടെ ഇടത് സ്തനത്തില്‍ അസ്വസ്ഥത ഉണ്ടാകുമായിരുന്നു.</p>
<p class="question">എന്താണ് ആവര്‍ത്തിക്കാത്ത (നോണ്‍ സൈക്ലിക്കല്‍) സ്തന വേദനക്ക് കാരണമാകുന്നത്?</p>
<p style="text-align: justify;">രണ്ട് തരത്തിലുള്ള ആവര്‍ത്തിക്കാത്ത സ്തനവേദനയാണുള്ളത്:</p>
<ul style="text-align: justify;">
<li>
സ്തനത്തില്‍ നിന്നുണ്ടാകുന്ന വേദന, ഇതിന് പക്ഷേ ആര്‍ത്തവ ചക്രവുമായി ബന്ധമില്ല.
</li>
<li>
സ്തനത്തിന്‍റെ ഭാഗത്ത് അനുഭവപ്പെടുന്ന അമിത വേദന. പക്ഷേ അത് മസിലുകള്‍, അസ്ഥികള്‍, സന്ധികള്‍ എന്നിവിടങ്ങളില്‍ നിന്നാവും ശരിക്കും ഉണ്ടാകുന്നത്. ഇതിനെ മസ്‌കുലോസ്‌കെലിറ്റെല്‍ പെയിന്‍ എന്നാണ് പരാമര്‍ശിക്കുന്നത്. ഈ രണ്ടു തരത്തിലുള്ളവയും തുടര്‍ച്ചയായ അല്ലെങ്കില്‍ ഇടവിട്ടുള്ള വേദനക്ക് കാരണമാകും. ഇത് സ്ത്രീകളെ ആര്‍ത്തവത്തിന് മുമ്പും ആര്‍ത്തവവിരാമത്തിന് ശേഷവും ബാധിക്കും.
</li>
</ul>
<p style="text-align: justify;">ആര്‍ത്തവചക്രവുമായി ബന്ധമില്ലാത്ത ഇത്തരം ആവര്‍ത്തിക്കാത്ത സ്തന വേദനയുടെ കാരണം അജ്ഞാതമാണ്. ഇത് ചിലപ്പോള്‍ ക്യാന്‍സര്‍ അല്ലാത്ത (ബിനൈന്‍) അവസ്ഥയിലുള്ള സ്തനവുമായി ബന്ധപ്പെട്ടതായിരിക്കും. മുമ്പ് ചെയ്ത സ്തന ശസ്ത്രക്രിയ അല്ലെങ്കില്‍ സ്തനവുമായി നേരിട്ട് ബന്ധമില്ലാത്ത മറഞ്ഞിരിക്കുന്ന കാരണങ്ങള്‍ എന്നിവ വഴി ആയിരിക്കാം.</p>
<p class="question">ആവര്‍ത്തിക്കാത്ത സ്തനവേദനയ്ക്കുള്ള ചികിത്സ എന്താണ്? </p>
<p style="text-align: justify;">സ്തനങ്ങള്‍ക്കുള്ളിലെ സ്വഭാവികമല്ലാത്ത കാര്യങ്ങള്‍, സ്തനത്തിലെ വേദന ചികിത്സിക്കുന്നതിന് മുമ്പായി പരിഹരിക്കേണ്ടതാണ് എന്ന് ഒരു വട്ടം കൂടി പറയുന്നു. മൂന്ന് ഘട്ടമുള്ള വിലയിരുത്തല്‍ ഇതിന് ആവശ്യമാണ്. ഇതില്‍ ഒരു സ്‌പെഷ്യലിസ്റ്റ് നടത്തുന്ന സ്തന പരിശോധന, മാമ്മോഗ്രാം (സ്തനത്തിന്‍റെ എക്‌സ്‌റേ), സ്തനത്തിന്‍റെ അള്‍ട്രാ സൗണ്ട് എന്നിവ ഉള്‍പ്പെടുന്നു.</p>

<div style="text-align:center;">
<div class="container"><img class="img-responsive" src="../images/bc3.png" alt="" width="80%" height="80%" /></div> </div>

 
<p style="text-align: justify;">ആവര്‍ത്തിക്കാത്ത സ്തനവേദന ചികിത്സിക്കാന്‍ എളുപ്പമല്ല. ആവര്‍ത്തിക്കുന്ന സ്തനവേദന പരിഹരിക്കാനുള്ള എല്ലാ ചികിത്സകളും ഇതിന് പരീക്ഷിക്കാവുന്നതാണ്.</p>

<p>സ്തനത്തിലെ വേദന തികച്ചും ആര്‍ത്തവത്തിന്‍റെ ഭാഗമായി ഉണ്ടാകുന്നതാണെന്ന് ഉറപ്പ് വരുത്തുന്നത് സ്തനത്തിലെ വേദന ചികിത്സിക്കുന്നതില്‍ ഒരു സുപ്രധാന ഘടകമാണ്. ആദ്യം ലളിതമായ കാര്യങ്ങള്‍ പരീക്ഷിക്കാം. അതായത്, കഫീന്‍, ചോക്കലേറ്റ്, റെഡ് വൈന്‍ തുടങ്ങിയവയുടെ ഉപയോഗം കുറക്കുക, നിങ്ങള്‍ കഴിക്കുന്ന ഫ്രഷായ പച്ചക്കറികളുടെയും പഴങ്ങളുടെയും അളവ് വര്‍ദ്ധിപ്പിക്കുക, ആരോഗ്യകരമായ ശരീരഭാരം നിലനിര്‍ത്തുന്നതിന് പതിവായി വ്യായാമം ചെയ്യുക പോലുള്ളവ.  </p>
<p>ശരിയായി ഫിറ്റ് ചെയ്ത, നല്ല പിന്തുണ നല്‍കുന്ന ബ്രാ രാത്രിയും പകലും ഉപയോഗിക്കുന്നത് ഏറിയപങ്ക് സ്ത്രീകളെയും സഹായിക്കും. ചില സ്ത്രീകള്‍ റിലാക്സേഷന്‍ ടേപ്പ് പോലുള്ള റിലാക്സേഷന്‍ തെറാപ്പികള്‍ ആവര്‍‌ത്തിക്കുന്ന സ്തനവേദനയെ കുറക്കാന്‍ സഹായിക്കുമെന്ന് കണ്ടെത്തിയിട്ടുണ്ട്. അക്യുപങ്ങ്ചര്‍, അരോമ തെറാപ്പി പോലുള്ള സൗഖ്യം നല്‍കുന്ന മറ്റ് കോംപ്ലിമെന്‍ററി തെറാപ്പികളും സഹായകരമാണെന്ന് കണ്ടെത്തിയിട്ടുണ്ട്.  </p>


<font class="sub1">ആന്‍റി-ഇന്‍ഫ്ലമേറ്ററി മരുന്നുകള്‍</font>

<p >നോണ്‍-സ്റ്റിറോയ്ഡല്‍ ആയ ഇബുപ്രൂഫന്‍ പോലുള്ള ആന്‍റി-ഇന്‍ഫ്ലമേറ്ററി വേദനാസംഹാരികള്‍ സ്തനവേദനക്ക് സഹായകരമാകും എന്ന് കണ്ടെത്തിയിട്ടുണ്ട്. ഇവ ക്രീം/ജെല്‍ ആയി പ്രശ്നമുള്ള സ്ഥലത്ത് നേരിട്ട് പുരട്ടുന്നതാണ് ഫലപ്രദമാകുന്നത്. അല്ലെങ്കില്‍ അവ ടാബ്‍ലെറ്റ് രൂപത്തില്‍ കഴിക്കാം. എന്നിരുന്നാലും ഈ തരത്തിലുള്ള വേദനാസംഹാരികള്‍ കഴിക്കാന്‍ തിരഞ്ഞെടുക്കുന്നതിന് മുമ്പ് ശരിയായ ഡോസും, കാലയളവും, സാധ്യമായ പാര്‍ശ്വഫലങ്ങളും സംബന്ധിച്ച് കണക്കിലെടുക്കുകയും സ്പെഷ്യലിസ്റ്റിന്‍റെ ഉപദേശം നേടുകയും വേണം. </p>


<font class="sub">സ്തനത്തിന് പുറത്ത് നിന്നുള്ള വേദന </font>

<p style="text-align: justify;">സ്തനത്തിന് പുറത്ത് എവിടെ നിന്നും വരുന്ന വേദന നെഞ്ചിന്‍റെ ഭിത്തിയിലെ വീക്കം പോലുള്ള മറഞ്ഞിരിക്കുന്ന പ്രശ്‌നങ്ങളുമായി ബന്ധപ്പെട്ടതാവാം. ഇതിനെ കോസ്റ്റോകോണ്‍ഡ്രൈറ്റിസ്  അല്ലെങ്കില്‍ ടയറ്റ്‌സെസ് സിന്‍ഡ്രോം എന്നാണ് വിളിക്കുന്നത്. വേദന വരുന്നത് വാരിയെല്ലുകള്‍ക്കിടയിലെ കോസ്റ്റല്‍ കാര്‍ട്ടിലേജസ് എന്ന് അറിയപ്പെടുന്ന സ്ഥലത്ത് നിന്നാണ്. ഇത് ഒരു സ്‌പെഷ്യലിസ്റ്റിന് കോസ്റ്റല്‍ കാര്‍ട്ടിലേജസില്‍ സമ്മര്‍ദ്ദം ചെലുത്തിയാല്‍ വേദന രൂക്ഷമാകുന്നുണ്ടോ എന്ന് നോക്കി വിലയിരുത്താനാകും. ചിലപ്പോള്‍ ഈ വീക്കം നെഞ്ചുവേദനയ്ക്ക് സമാനമായിരിക്കും.</p>
<p style="text-align: justify;">ഇതുള്ളവര്‍ക്ക് നെഞ്ചില്‍ മുറുക്കവും ശക്തവും തീവ്രവുമായ വേദനയും അനുഭവപ്പെടാം. വേദന കൈയ്യിലേക്കും വ്യാപിക്കുകയും അനങ്ങുമ്പോള്‍ കൂടുതല്‍ വഷളാവുകയും ചെയ്യും. വിശ്രമിക്കുന്നതും, വേദന വര്‍ദ്ധിപ്പിക്കുന്ന പെട്ടന്നുള്ള ചലനങ്ങള്‍ ഒഴിവാക്കുന്നതും സഹായകരമാണ്.</p>

<p style="text-align: justify;">പുകവലി വീക്കം കൂടുതല്‍ വഷളാക്കും എന്നാണ് കരുതപ്പെടുന്നത്. അക്കാരണത്താല്‍ പുകവലിക്കുന്നുണ്ടെങ്കില്‍ അത് കുറയ്ക്കുകയോ അവസാനിപ്പിക്കുകയോ വഴി വേദന കുറയ്ക്കാനാകും. സാന്ദര്‍ഭികമായി മറ്റ് സാഹചര്യങ്ങള്‍ മൂലവും സ്തനത്തില്‍ വേദന അനുഭവപ്പെടാം. ഉദാഹരണമായി, ആന്‍ജൈന (നെഞ്ചിന് കുറുകെയുള്ള മുറുക്കം) അല്ലെങ്കില്‍ കരള്‍ സഞ്ചിയിലെ കല്ല് (ഗാല്‍സ്റ്റോണ്‍സ്) എന്നിവ. ഇതിനെ റെഫേര്‍ഡ് പെയിന്‍ എന്നാണ് വിളിക്കുന്നത്. ഈ കേസില്‍, ഏറ്റവും അനുയോജ്യമായ ചികിത്സ സംബന്ധിച്ച് സ്‌പെഷ്യലിസ്റ്റിന് ഉപദേശം നല്‍കാനാവും.</p>

</body>
</html>