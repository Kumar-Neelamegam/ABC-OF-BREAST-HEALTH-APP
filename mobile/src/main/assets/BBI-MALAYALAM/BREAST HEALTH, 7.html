<html>
<head>
    <title></title>
<meta name="viewport" content="width=device-width, initial-scale=1">
     <link rel="stylesheet"  type="text/css" href="../css/bbi.common.css">


</head>

  
  

<body>

<div class="align">
        <p class="h2" style="text-align:center;">ബിനൈന്‍ സ്തനാരോഗ്യ പ്രശ്നങ്ങള്‍  <br/> സ്തനത്തിലെ മുഴകള്‍</p>
    </div>

    

<p class="story">40 വയസ്സുള്ള പ്രീതി (പേര് മാറ്റിയിരിക്കുന്നു) എന്ന സ്ത്രീ തലേന്ന് രാത്രിയില്‍ പെട്ടന്ന് തന്‍റെ ഇടത് സ്തനത്തില്‍ ഒരു മുഴയുള്ളതായി ശ്രദ്ധിച്ചു.</p>



<div style="text-align:center;">
   <p style="text-align:center;color:#c7007f";>സ്തനം</p>
      <p style="text-align:center;"><img class="img-responsive" src="../images/bc_breast.png" width="20%" alt="" /> </p>  
     </div> 
       <figcaption class="h5">
       കടപ്പാട്: ബ്രെസ്റ്റ് ക്യാന്‍സര്‍ കെയര്‍, യുകെ
		</figcaption>
		
		
		<br/>
		
		<div style="text-align:center;">
   <p style="text-align:center;color:#c7007f";>മുലക്കണ്ണ്</p>
      <p style="text-align:center;"><img class="img-responsive" src="../images/bc_nipple.png" width="20%" alt="" /> </p>  
     </div>
	 
        <figcaption class="h5">
            കടപ്പാട്: ബ്രെസ്റ്റ് ക്യാന്‍സര്‍ കെയര്‍, യുകെ
        </figcaption>
		
		<br/>
		
		
		<p class="question">എന്താണ് സ്തനത്തിലെ മുഴകള്‍?</p>

<p style="text-align: justify;">ധമനികള്‍(മുലക്കണ്ണിലേക്ക് പാല്‍ എത്തിക്കുന്ന കുഴലുകള്‍) ലോബ്യൂള്‍സ് (പാലുത്പാദിപ്പിക്കുന്ന ഗ്രന്ഥികള്‍) എന്നിവയാലാണ് സ്തനങ്ങള്‍ നിര്‍മ്മിതമായിരിക്കുന്നത്. അവയെ കൊഴുപ്പ് ടിഷ്യുക്കളും പിന്തുണയ്ക്കുന്ന ടിഷ്യുക്കളും പൊതിഞ്ഞിരിക്കുന്നു. ചില സമയത്ത് സ്രവങ്ങള്‍ നിറഞ്ഞ നീര്‍സഞ്ചികള്‍ സ്തനത്തിലെ ടിഷ്യുക്കളില്‍ രൂപപ്പെടും. ഇവയാണ് സ്തനത്തിലെ മുഴകള്‍. ഇത് സ്തനത്തിലെ ഏറ്റവും സാധാരണമായ ബിനൈന്‍ ആണ്(ക്യാന്‍സര്‍ അല്ലാത്ത മുഴ)  </p>
<p class="question">ഇത് എങ്ങനെയാണ് ഉണ്ടാവുന്നത്, ഏത് പ്രായത്തിലാണ് ഇത് സാധാരണമായി കാണപ്പെടുന്നത്?</p>
<p style="text-align: justify;">സ്തനത്തിന് പ്രായമേറുകയും മാറ്റങ്ങളുണ്ടാകുകയും ചെയ്യുമ്പോഴാണ് സ്വഭാവികമായി ഇത് ഉണ്ടാകുന്നതെന്നാണ് കരുതപ്പെടുന്നത്. എന്നിരുന്നാലും ഏത് പ്രായത്തിലും ഒരാള്‍ക്ക് സ്തനത്തിലെ മുഴകള്‍ ഉണ്ടാകാം. ആര്‍ത്തവവിരാമത്തിലെത്തിയിട്ടില്ലാത്ത 35 വയസ്സിലേറെ പ്രായമുള്ള സ്ത്രീകളില്‍ ഇത് തികച്ചും സാധാരണമായി കാണപ്പെടുന്നു. ആര്‍ത്തവവിരാമത്തോട് അടുക്കുമ്പോള്‍ ഇത് ഇടക്കിടെ ഉണ്ടാവുകയും അതിന് ശേഷം അവസാനിക്കുകയും ചെയ്യും അല്ലെങ്കില്‍ അതിന് ശേഷം ഇടക്കിടെ വരുകയില്ല. എന്നിരുന്നാലും ആര്‍ത്തവ വിരാമത്തിന് ശേഷം ഹോര്‍മോണ്‍ റീപ്ലേസ്‌മെന്‍റ് തെറാപ്പിക്ക്(എച്ച്ആര്‍റ്റി) വിധേയരാകുന്ന സ്ത്രീകളില്‍ സ്തനങ്ങളില്‍ മുഴകള്‍ ഉണ്ടാകാം.</p>
<p style="text-align: justify;">ചര്‍മ്മത്തോടടുത്താണെങ്കില്‍ മുഴകള്‍ മൃദുലമായിരിക്കും. സ്തനത്തിന്‍റെ ടിഷ്യുവിന്‍റെ ആഴത്തിലാണെങ്കില്‍ ഉറപ്പുള്ളതായി തോന്നും. അവ സ്തനത്തില്‍ എവിടെയും രൂപപ്പെടാം. പക്ഷേ സാധാരണമായി മുകള്‍ പകുതിയിലാണ് കാണപ്പെടുന്നത്. ചില സ്ത്രീകളില്‍ മുഴകള്‍ അസ്വസ്ഥതയും, വേദനയുമുണ്ടാക്കും. ആര്‍ത്തവത്തിന് മുമ്പായി അവ വലുതാക്കുകയും വേദന അനുഭവപ്പെടുകയും മൃദുവായിരിക്കുകയും ചെയ്യും. </p>
<p style="text-align: justify;">ഒരു സ്തനത്തിലോ രണ്ടിലുമോ ഒന്നോ അതിലേറെയോ മുഴകളുണ്ടാകുന്നത് സാധാരണമാണ്. ഇതില്‍ ആശങ്കപ്പെടേണ്ടതായി ഒന്നുമില്ല. പല സ്ത്രീകള്‍ക്കും അവര്‍ തിരിച്ചറിയാത്ത മുഴകളുണ്ട്.</p>
<p class="question">അവ എങ്ങനെ കണ്ടെത്താം?</p>

<p style="text-align: justify;">സാധാരണമായി ഒരു സ്ത്രീ സ്തനത്തില്‍ ഒരു മുഴയുള്ളതായി കണ്ടെത്തുന്നത് രാത്രിയിലാണ്. മുഴകള്‍ ഒരു വീക്കമായി സ്തനങ്ങളില്‍ ശ്രദ്ധിക്കപ്പെടും. അഥവാ ചിലപ്പോള്‍ സ്തന പരിശോധന നടത്തുമ്പോള്‍ അല്ലെങ്കില്‍ പതിവ് സ്തന സ്‌ക്രീനിംഗ് നടത്തുമ്പോള്‍ സാന്ദര്‍ഭികമായി കണ്ടെത്താം.</p>
<p style="text-align: justify;">ഒരു സ്‌പെഷ്യലിസ്റ്റിനെ കണ്‍സള്‍ട്ട് ചെയ്യേണ്ടത് അത്യന്താപേക്ഷിതമാണ്. ഇത് മൂന്ന് വ്യത്യസ്ഥ ടെസ്റ്റുകള്‍ക്ക് വിധേയമാകലാണ്. ഇതിനെ സാധാരണയായി ട്രിപ്പിള്‍ അസസ്‌മെന്‍റ് എന്നാണ് പരാമര്‍ശിക്കുന്നത്. അതുവഴി കൃത്യമായ രോഗനിര്‍ണ്ണയം സാധ്യമാകും.</p>
<p style="text-align: justify;">ട്രിപ്പിള്‍ അസസ്‌മെന്‍റ് - ക്ലിനിക്കല്‍ സ്തന പരിശോധന, ഒരു മാമ്മോഗ്രാം(സ്തനത്തിന്‍റെ എക്‌സ് റേ), അള്‍ട്രാസൗണ്ട് സ്‌കാന്‍(ഉയര്‍ന്ന ഫ്രീക്വന്‍സിയുള്ള ശബ്ദ തരംഗങ്ങള്‍ ഉപയോഗിച്ച് സ്തനത്തിന്‍റെ ഒരു ചിത്രം നിര്‍മ്മിക്കുന്നു). ആവശ്യമെങ്കില്‍ മുഴയിലെ സ്രവം പരിശോധിക്കാന്‍ നിര്‍ദ്ദേശിക്കും. ഇത് ലബോറട്ടറിയിലേക്ക് പരിശോധനക്കായി അയക്കും. പ്രത്യേകിച്ച് ഇതില്‍ രക്തത്തിന്റെ അംശമുണ്ടെങ്കില്‍. സ്തനാര്‍ബുദമുള്ളതിന്‍റെ വളരെ ചെറിയൊരു സൂചനയായതിനാല്‍ ആപത് സാധ്യതയുള്ളതിനാലാണ് ഇങ്ങനെ ചെയ്യുന്നത്.</p>

<div style="text-align:center;"> <div class="container" style="text-align:center;"><img class="img-responsive" src="../images/bc3.png" alt="" width="80%" height="80%" /></div> </div>
  <figcaption class="h5">
       മുകളിലെ ചിത്രത്തിലെ വാക്കുകള്‍
		</figcaption>
 
<br/>
<br/>


<div style="text-align:center;"> <div class="container" style="text-align:center;"><img class="img-responsive" src="../images/bh3.png" alt="" width="80%" height="80%" /></div> </div>

	 <figcaption class="h5">
        മള്‍ട്ടിപ്പിള്‍ സിസ്റ്റ്സ് - മാമ്മോഗ്രാം
		</figcaption>
		
	
<br/>
<br/>

<div style="text-align:center;"><div class="container" style="text-align:center;"><img class="img-responsive" src="../images/bh4.png" alt="" width="80%" height="80%" /></div> </div>


	 <figcaption class="h5">
        സിസ്റ്റ് – അള്‍ട്രാസൗണ്ട്
		</figcaption>
		
		<hr>
<br/>		
<figcaption class="h5">
കടപ്പാട്: കിംസ്-ഉഷാലക്ഷ്മി സെന്‍റര്‍ ഫോര്‍ ബ്രെസ്റ്റ് ഡിസീസസ്, ഹൈദരാബാദ്  
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>  


	

<p class="question"> ഒരു മുഴ എല്ലായ്‌പ്പോഴും ബിനൈന്‍ ആയി പരിഗണിക്കുമോ (മാരകമല്ലാത്തത്)?</span></p>
<p style="text-align: justify;">മിക്കവാറും മുഴകളും ബിനൈന്‍ (ക്യാന്‍സര്‍ അല്ലാത്തവ) ആണ്. അവ സ്തനാര്‍ബുദമായി മാറാന്‍ സാധ്യതയില്ലാത്തവയാണ്. എന്നിരുന്നാലും അപൂര്‍വ്വമായി ചില മുഴകള്‍ ക്യാന്‍സറിന് കാരണമാകാം (ഇന്‍ട്രാസിസ്റ്റിക് ക്യാന്‍സര്‍). അശുഭകരമായി ഒന്നുമില്ല എന്ന് ഉറപ്പാക്കുന്നതിനായി മുഴയില്‍ നിന്നുള്ള രക്തം ശ്രദ്ധയോടെ നിരീക്ഷണ വിധേയമാക്കണം. </p>
 


<p class="question">എങ്ങനെയാണ് സ്തനത്തിലെ മുഴകള്‍ നിയന്ത്രിക്കുക? </p>
<p style="text-align: justify;">സാധാരണയായി ട്രിപ്പിള്‍ അസസ്‌മെന്‍റ് വഴി മുഴയുടെ സാന്നിധ്യം ഉറപ്പാക്കിയാല്‍ വീക്കം ക്യാന്‍സറിന്‍റേതല്ല എന്നും,  ക്യാന്‍സറിലേക്ക് നയിക്കില്ല എന്നും സ്ത്രീക്ക് ഉറപ്പ് നല്‍കാനാവും.പല മുഴകളും സ്വയം അപ്രത്യക്ഷമാകുന്നവയാണ്. അവയെക്കുറിച്ച് ആശങ്കപ്പെടേണ്ട കാര്യമില്ല. </p>
<p style="text-align: justify;">സ്തനത്തിലെ മുഴകളില്‍  ഏറിയ പങ്കും നീക്കം ചെയ്യേണ്ടതില്ല,  അവ നീക്കം ചെയ്യുന്നതിനായി സര്‍ജറി ചെയ്യേണ്ട കാര്യവുമില്ല.</p>
<p style="text-align: justify;">മുഴ വലുതായിരിക്കുകയും, അസ്വസ്ഥതയ്ക്ക് കാരണമാകുകയും ചെയ്യുന്നുവെങ്കില്‍ അള്‍ട്രാസൗണ്ടിന്‍റെ സഹായത്തോടെയോ അല്ലാതെയോ ഒരു നീഡിലും സിറിഞ്ചും ഉപയോഗിച്ച് അതില്‍ നിന്ന് സ്രവം എടുക്കാം. </p>
<p style="text-align: justify;">ഒരിക്കല്‍ സ്രവം നീക്കം ചെയ്താല്‍ മുഴ സാധാരണഗതിയില്‍ അപ്രത്യക്ഷമാകും. മുഴയില്‍ നിന്നെടുക്കുന്ന സ്രവം തെളിഞ്ഞതോ, ഇരുണ്ടതോ ആയി കാഴ്ചയില്‍ വ്യത്യാസപ്പെടാം.</p>
<p style="text-align: justify;">എന്നിരുന്നാലും, ഇന്‍ട്രാസിസ്റ്റിക് ക്യാന്‍സറുകള്‍ അപൂര്‍വ്വമായുള്ളതാണെന്നും, സ്തനത്തില്‍ മുഴകളുള്ള ബഹുഭൂരിപക്ഷം സ്ത്രീകള്‍ക്ക് ഉറപ്പു നല്‍കേണ്ടതാണെന്നുമുള്ള കാര്യം ഓര്‍മ്മിക്കേണ്ടതാണ്.</p>
<p class="question">ആസ്പിരേഷന് ശേഷം മുഴ വീണ്ടും ഉണ്ടാകുമോ?</p>
<p style="text-align: justify;">മുഴകള്‍ തിരികെ വരുകയോ അല്ലെങ്കില്‍ പുതിയ മുഴകള്‍ ഉണ്ടാവുകയോ ചെയ്യാം. അത് ആവര്‍ത്തിച്ചുണ്ടാകുന്ന മുഴയാണ് എന്ന് സങ്കല്‍പ്പിക്കാന്‍ പാടില്ല എന്നത് പ്രധാനപ്പെട്ട കാര്യമാണ്. നിര്‍ണ്ണയത്തിനും സ്ഥിരീകരണത്തിനും ഒരു സ്‌പെഷ്യലിസ്റ്റിന്‍റെ കണ്‍സള്‍ട്ടേഷന്‍ പ്രധാനമാണ്. മുഴകള്‍ക്കുള്ള ചികിത്സ എല്ലാ സമയത്തും ഒന്നുതന്നെയാണ്.</p>
<p class="question">മുഴകളുള്ളതായി കണ്ടെത്തിയാല്‍ ഫോളോ അപ് ആവശ്യമാണോ?</p>
<p style="text-align: justify;">മുഴയില്‍ നിന്ന് സ്രവം നീക്കം ചെയ്താല്‍ അത് വീണ്ടും നിറഞ്ഞിട്ടുണ്ടോ എന്ന് പരിശോധിക്കുന്നതിനായി ആ സ്ത്രീയെ ഏതാനും ആഴ്ചകള്‍ക്കുള്ളില്‍ സ്‌പെഷ്യലിസ്റ്റിന്‍റെ പരിശോധനക്ക് വിധേയമാക്കേണ്ടത് പ്രധാനമാണ്. സ്തനത്തിന്‍റെ അള്‍ട്രാ സൗണ്ട് സ്‌കാന്‍ ഫോളോ അപ് സന്ദര്‍ശനസമയത്ത് ചെയ്യേണ്ടതാണ്.</p>
 
</body>
</html>