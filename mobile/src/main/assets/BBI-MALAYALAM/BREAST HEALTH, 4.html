<html><head>
   
    <title></title>
           <link rel="stylesheet"  type="text/css" href="../css/bbi.common.css">
</head>


 

<body>
   
 <div class="align">
        <p class="h2" style="text-align:center;">ബിനൈന്‍ സ്തന പ്രശ്നങ്ങള്‍ <br/>ആവര്‍ത്തിക്കുന്ന സ്തന വേദന </p>
    </div>

     


<p></p>
<div style="text-align:center;">
<div class="container"><img class="img-responsive" src="../images/bh1.png" alt="" width="80%" height="80%" /></div> </div>

<p class="story">നീതു (പേര് മാറ്റിയിരിക്കുന്നു) 35 വയസ്സുള്ള സ്ത്രീയാണ്. അവര്‍ക്ക് ആറു മാസമായി രണ്ട് സ്തനങ്ങളിലും അസ്വസ്ഥത അനുഭവപ്പെടുകയും, ആര്‍ത്തവത്തിന് മുമ്പായി അത് കൂടുതല്‍ വഷളാവുകയും ചെയ്യുന്നു.&nbsp;</p>
<p class="question">സ്തനങ്ങളിലെ വേദന എത്രത്തോളം സാധാരണമാണ്?</p>
<p >ഏത് പ്രായത്തിലുമുള്ള സ്ത്രീകളിലും സ്തനത്തിലുണ്ടാകുന്ന വേദന സാധാരണമാണ്. ഉദാഹരണമായി ആര്‍ത്തവ വിരാമം ഉണ്ടാകാത്ത (ആര്‍ത്തവ വിരാമം സംഭവിക്കാത്ത/ജീവതത്തില്‍ മാറ്റമുണ്ടാകാത്ത) മൂന്നില്‍ രണ്ട് സ്ത്രീകള്‍ക്കും ജീവിതത്തില്‍ ചിലപ്പോഴെങ്കിലും ഈ വേദന അനുഭവപ്പെടും.  സ്തനത്തിലെ വേദന ശരിക്കും ഉത്കണ്ഠയ്ക്ക് കാരണമാകുകയും, പല സ്ത്രീകളും തങ്ങള്‍ക്ക് സ്തനാര്‍ബുദം ഉള്ളതിനാലാണ് ഈ വേദനയുള്ളതെന്ന് ചിന്തിക്കുകയും ചെയ്യും. സ്തനത്തില്‍ വേദനയുണ്ട് എന്നത് കൊണ്ട് മാത്രം അത് സ്തനാര്‍ബുദത്തിന്റെ ലക്ഷണമാകുന്നില്ല. സത്യത്തില്‍ മിക്ക സ്ത്രീകളിലും സ്തനാര്‍ബുദത്തിന്‍റെ ആദ്യ ഘട്ടത്തില്‍ വേദനയില്ലാത്ത മുഴയാണ് ഉണ്ടാവുക. </p>
<p class="question">സ്തനങ്ങളിലെ വേദന ഏതൊക്കെ തരത്തിലുണ്ട്?</p>
<p >പ്രധാനമായും രണ്ടു തരത്തിലുള്ള വേദനയാണുള്ളത്. അവ രണ്ടും ചികിത്സിച്ച് ഭേദമാക്കാവുന്നതാണ്. സാധാരണ ആര്‍ത്തവ ചക്രവുമായി ബന്ധപ്പെട്ട് സ്ത്രീകളിലുണ്ടാകുന്ന സ്തനത്തിലെ വേദന  സൈക്ലിക്കല്‍ ബ്രെസ്റ്റ് പെയിന്‍ അഥവാ സ്തനത്തില്‍ ആവര്‍ത്തിച്ചുണ്ടാകുന്ന വേദന എന്ന് അറിയപ്പെടുന്നു. സ്ത്രീകള്‍ക്ക് ഇതുവഴി അസ്വസ്ഥത അനുഭവപ്പെടുകയും ആര്‍ത്തവത്തിന് ഒരാഴ്ചയോ മറ്റോ മുമ്പ് സ്തനങ്ങളില്‍ വീക്കം അനുഭവപ്പെടുകയും ചെയ്യും. വേദന കുറവോ തീവ്രമോ ആകാം. സ്തനങ്ങള്‍ ക‌ടുപ്പം കുറഞ്ഞതാകുകയും, സ്പര്‍ശിക്കുമ്പോള്‍ തന്നെ വേദന അനുഭവപ്പെടുകയും ചെയ്തേക്കാം. ആര്‍ത്തവം ആരംഭിച്ച് കഴിഞ്ഞാല്‍ ഇത് അപ്രത്യക്ഷമാകും.</p>
<p >മറ്റ് സ്ത്രീകള്‍ക്ക് തങ്ങളുടെ ആര്‍ത്തവുമായി ബന്ധപ്പെട്ടതല്ലാത്ത, നീണ്ടുനില്‍ക്കുന്ന സ്തനങ്ങളിലെ വേദന ഉണ്ടാകാം. അല്ലെങ്കില്‍ ഇത് ശരീരത്തിന്‍റെ മറ്റേതെങ്കിലും ഭാഗത്ത് നിന്ന് വരുന്നതുമാകാം. ഇത് നോണ്‍-സൈക്ലിക്കല്‍ ബ്രെസ്റ്റ് പെയിന്‍ അഥവാ സ്തനത്തിലെ ആവര്‍ത്തിക്കാത്ത വേദന എന്നാണ് അറിയപ്പെടുന്നത്.</p>
<p class="question">ആവര്‍ത്തിക്കുന്ന സ്തനവേദനയ്ക്കുള്ള കാരണങ്ങള്‍ എന്തൊക്കെയാണ്?</p>
<p >സ്തനത്തില്‍ ആവര്‍ത്തിച്ചുണ്ടാകുന്ന വേദന ആര്‍ത്തവവുമായി ബന്ധപ്പെട്ടതാകാമെങ്കിലും ഇതിന്‍റെ വ്യക്തമായ കാരണം അറിവുള്ളതല്ല. ഗര്‍ഭനിരോധന ഗുളികകള്‍, ചില ആന്‍റി-ഡിപ്രസന്‍റ് മരുന്നുകള്‍, ആയുര്‍വേദ മരുന്നുകള്‍ എന്നിവ കഴിക്കാനാരംഭിക്കുക, സമ്മര്‍ദ്ദം എന്നിവയൊക്കെ വേദനയ്ക്ക് കാരണമാകാം.</p>
<p >ആവര്‍ത്തിച്ചുണ്ടാകുന്ന സ്തനവേദന ആര്‍ത്തവ ചക്രത്തില്‍ ഹോര്‍മോണിന്‍റെ അളവിലുണ്ടാകുന്ന മാറ്റങ്ങളുമായി ബന്ധപ്പെട്ടിരിക്കുന്നു. ആര്‍ത്തവവിരാമം സംഭവിച്ചിട്ടില്ലാത്ത സ്ത്രീകളെയാണ് ഇത് കൂടുതലായി ബാധിക്കുക. ഹോര്‍മോണ്‍ വ്യതിയാനം സ്തനത്തിലെ ടിഷ്യുക്കളില്‍ കൂടുതല്‍ സംവേദനത്വം ഉണ്ടാക്കുകയും, അത് സ്തനങ്ങളിലെ വേദനയ്ക്ക് കാരണമാകുകയും ചെയ്യും.</p>
<p >ഇത് ഒരു സ്തനത്തെയോ രണ്ടിനേയുമോ ബാധിക്കുകയും വേദന കക്ഷത്തിലേക്കും തോള്‍ പലകയിലേക്കും കൈയ്യിലേക്കും വ്യാപിക്കുകയും ചെയ്‌തേക്കാം.</p>
<p >അണ്ഡാശയം പ്രവര്‍ത്തന രഹിതമാകുന്നതിനാല്‍ ആര്‍ത്തവവിരാമത്തോടെ ഈ വേദന മിക്കവാറും അവസാനിക്കും. എങ്കിലും ആര്‍ത്തവവിരാമത്തിന് ശേഷം ഹോര്‍മോണ്‍ റീപ്ലേസ്‌മെന്‍റ് തെറാപ്പി(എച്ച്ആര്‍റ്റി) ചെയ്യുന്ന സ്ത്രീകളില്‍ വേദന അനുഭവപ്പെടാം. എച്ച്ആര്‍റ്റി ഹോര്‍മോണുകളെ ആര്‍ത്തവവിരാമത്തിന് മുമ്പുള്ള സ്ഥിതിയില്‍ നിലനിര്‍ത്തുന്നതിനാലാണ് ഇത് സംഭവിക്കുന്നത്.</p>
<p class="question">സ്തനങ്ങളിലെ ആവര്‍ത്തിക്കുന്ന വേദനയ്ക്കുള്ള ചികിത്സ എന്താണ്?</p>
<p >സ്തനത്തിലെ വേദനയ്ക്ക് ചികിത്സ നേടുന്നതിന് മുമ്പായി സ്തനങ്ങളുടെ അസാധാരണത്വത്തിന് പരിഹാരം തേടേണ്ടതാണ്. മൂന്ന് തരത്തിലുള്ള വിലയിരുത്തല്‍ ഇതിന് ആവശ്യമാണ്. ഒരു സ്‌പെഷ്യലിസ്റ്റ് വഴിയുള്ള ക്ലിനിക്കല്‍ പരിശോധന, മാമ്മോഗ്രാം (സ്തനത്തിന്‍റെ എക്‌സ്‌റേ), സ്തനത്തിന്‍റെ അള്‍ട്രാസൗണ്ട് എന്നിവയാണിവ.</p>

<div style="text-align:center;">
<div class="container"><img class="img-responsive" src="../images/bc3.png" alt="" width="80%" height="80%" /></div> </div>


<p>ആര്‍ത്തവവുമായി ബന്ധപ്പെട്ട് ഏത് തരത്തിലുള്ള സ്തനവേദനയാണ് തികച്ചും സാധാരണമായിട്ടുള്ളത് എന്ന് തീര്‍ച്ചപ്പെടുത്തുന്നത് സ്തനത്തിലെ വേദനയ്ക്കുള്ള ചികിത്സയിലെ പ്രധാനപ്പെട്ട ഘടകമാണ്. ആദ്യഘട്ടത്തില്‍ ലളിതമായ കാര്യങ്ങള്‍ പരീക്ഷിക്കാം. കഫീന്‍, ചോക്കലേറ്റ്, റെഡ് വൈന്‍ തുടങ്ങിയവ കഴിക്കുന്നതിന്റെ അളവ് കുറയ്ക്കുകയും ഫ്രഷായ പഴങ്ങളും പച്ചക്കറികളും കഴിക്കുന്നതിന്‍റെ അളവ് വര്‍ദ്ധിപ്പിക്കുകയും, പതിവായി വ്യായാമം ചെയ്യുകയും വഴി ആരോഗ്യകരമായ ശരീരഭാരം നിലനിര്‍ത്താവുന്നതാണ്.</p>
<p>ശരിയായി ഫിറ്റാകുന്ന, നല്ല പിന്താങ്ങ് നല്‍കുന്ന ബ്രാ പകലും രാത്രിയും  ധരിക്കുന്നത് പോലുള്ള ലളിതമായ ചില കാര്യങ്ങള്‍ പല സ്ത്രീകള്‍ക്കും ഉപകാരപ്രദമാകും. റിലാക്സേഷന്‍ ടേപ്പ് പോലുള്ള റിലാക്‌സേഷന്‍ തെറാപ്പി ചെയ്യുന്നത് സ്തനങ്ങളിലെ ആവര്‍ത്തിച്ചുണ്ടാകുന്ന വേദനയ്ക്ക് ചില സ്ത്രീകളില്‍ ശമനം നല്‍കും.അക്യുപങ്ങ്ചര്‍, അരോമ തെറാപ്പി പോലുള്ള മറ്റ് ചില തെറാപ്പികളും സഹായകരമാണ്. ഗര്‍ഭനിരോധന ഗുളികള്‍ കഴിക്കാനാരംഭിച്ചത് മുതലാണ് സ്തനങ്ങളിലെ വേദന ആരംഭിച്ചതെങ്കില്‍ ഡോസ് കുറഞ്ഞ ഗുളികയിലേക്ക് മാറുകയോ അല്ലെങ്കില്‍ മറ്റൊരു ബ്രാന്‍ഡ് ഉപയോഗിക്കുകയോ ചെയ്യുന്നത് ഫലപ്രദമാകും. വേദന മാറുന്നില്ലെങ്കില്‍ കോണ്ടം, ഡയഫ്രം(ക്യാപ്പ്) പോലുള്ള ഹോര്‍മോണ്‍ രഹിതമായ ഗര്‍ഭനിരോധന മാര്‍ഗ്ഗങ്ങള്‍ ഉപയോഗിക്കാം.</p>
<p >വ്യാപകമായി ഉപയോഗിക്കപ്പെടുന്നുണ്ടെങ്കിലും ഗാമോലെനിക് ആസിഡ് (ഈവനിങ്ങ് പ്രൈംറോസ് ഓയില്‍ ക്യാപ്‌സൂള്‍)സ്തനങ്ങളിലെ വേദന കുറയ്ക്കുന്നതിന് ഫലപ്രദമാണെന്നതിന് വളരെ കുറച്ച് തെളിവുകളേ ലഭ്യമായിട്ടുള്ളൂ. സത്യത്തില്‍ ഏറിയ പങ്ക് ആളുകളും ഈ ചികിത്സ ഫലപ്രദമായി കണ്ടിട്ടില്ല.</p>
<font class="sub1">ആന്‍റി -ഇന്‍ഫ്‌ളമേറ്ററി  മരുന്നുകള്‍</font>
<p >ഇബുപ്രൂഫന്‍ പോലുള്ള നോണ്‍ സ്റ്റീറോയ്ഡ് ആന്റി-ഇന്‍ഫ്‌ളമേറ്ററി വേദനാസംഹാരികള്‍ നെഞ്ചുവേദനയ്ക്ക് ഫലപ്രദമാകും. പ്രശ്‌നമുള്ള ഭാഗത്ത് നേരിട്ട് ക്രീം/ജെല്‍ പുരട്ടിയാല്‍ ഫലം ലഭിക്കും. അല്ലെങ്കില്‍ ടാബ്ലെറ്റ് രൂപത്തില്‍ ഉപയോഗിക്കാം. എന്തായാലും ഈ തരത്തിലുള്ള വേദനാസംഹാരികള്‍ ഉപയോഗിക്കുന്നതിന് മുമ്പായി ശരിയായ ഡോസ്, കാലാവധി, സാധ്യമായ ദോഷഫലങ്ങള്‍ എന്നിവ സംബന്ധിച്ച് ഒരു സ്‌പെഷ്യലിസ്റ്റ് വഴി പരിശോധന നടത്തേണ്ടതും ഉപദേശം തേടേണ്ടതും അത്യന്താപേക്ഷിതമാണ്.</p>
<font class="sub1">ടാമോക്‌സിഫെന്‍</font>
<p >വേദന ശക്തവും നീണ്ടു നില്‍ക്കുന്നതുമാകുകയും മേല്‍ പറഞ്ഞ ഒരു നിര്‍ദ്ദേശവും ഫലപ്രദമാകാതെയും വന്നാല്‍ സ്‌പെഷ്യലിസ്റ്റിന് ഒരു ഹോര്‍മോണ്‍ മരുന്ന് പരിഗണിക്കേണ്ടതായി വരും.</p>
<p >ചില അവസരങ്ങളില്‍ ഈ വിഭാഗത്തില്‍ നെഞ്ചുവേദന മാറ്റുന്നതിനായി ഉപയോഗിക്കുന്ന മരുന്നാണ് ടാമോക്‌സിഫെന്‍. ഇത് പകുതി ഡോസില്‍ കുറഞ്ഞ കാലയളവിലേക്ക് ഉപയോഗിക്കാം (ഈ മരുന്ന് സ്തനാര്‍ബുദത്തിന് സാധാരണമായി ഉപയോഗിച്ചു വരുന്നു). ഇതിന് നിരവധി ദോഷഫലങ്ങളുണ്ടാകാം…അതിനാല്‍ തന്നെ അവയുടെ ഗുണങ്ങളും സാധ്യമായ അപകടങ്ങളും സംബന്ധിച്ച് ഡോക്ടറുമായി വിശദമായി ചര്‍ച്ച ചെയ്തതിന് ശേഷമേ ഉപയോഗിക്കാന്‍ പാടുള്ളൂ. ഡോസ്, കാലാവധി എന്നിവ സംബന്ധിച്ച് ഒരിക്കല്‍ കൂടി സ്‌പെഷ്യലിസ്റ്റില്‍ നിന്ന് ഉപദേശം തേടേണ്ടതാണ്. </p>

</body>
</html>