<!DOCTYPE html>
<html xmlns="http://www.w3.org/1999/xhtml">
<head>
    <title></title>
     <link rel="stylesheet"  type="text/css" href="../css/bbi.common.css">
</head>




<body>


    <div class="align">
        <h2 class="h2">સ્તન કેન્સરની સારવાર <br/> કેમોથેરાપી</h2>
    </div>
 

    <p class="story">૪૫ વર્ષની નફીઝા (નામ બદલ્યું છે)ને ડાબા સ્તનના કેન્સર મટે સર્જરી કરવામાં આવી છે. તેને ડોક્ટરે કેમોથેરાપીની સલાહ આપી છે. તેણી વિચારે છે કે કેમોથેરાપી લેવાથી તેને કોઈ નોંધપાત્ર ફાયદો થશે કે નહી. </p>
    <p class="question">કેમોથેરાપી એટલે શું?</p>
    <p style="text-align: justify;">કેમોથારાપી સારવારનો એક પ્રકાર છે જેમાં કેન્સર-વિરોધી દવાઓ (સાયટોટોક્સીક)ના સંયોજનનો ઉપયોગ કરવામાં આવે છે. સારવારનો હેતુ સ્તનમાંથી રૂધિરવાહીનીઓમાં અથવા લિમ્ફેટીક સિસ્ટમમાં ફેલાયેલાં કોઈપણ પ્રકારના કેન્સર કોષોનો નાશ કરવાનો છે. આને સિસ્ટમેટીક સારવાર કહે છે. કારણ કે દવાઓની અસર સમગ્ર શરીર પર થાય છે.</p>
    <p class="question">કેમોથેરાપી શા માટે આપવામાં આવે છે?</p>
    <p style="text-align: justify;">કેમોથેરાપી આપતાં પહેલાં સ્તન કેન્સરનું કદ, કેન્સરનો ગ્રેડ, લિમ્ફનોડ કેટલાં અંશે સામેલ છે, દર્દીની ઉંમર, સામાન્ય સ્વાસ્થ્ય વગેરે જેવા પરિબળો ધ્યાનમાં લેવામાં આવે છે.</p>
    <p class="question">પ્રાથમિક તબક્કાનાં સ્તન કેન્સર માટે કેમોથેરાપી ક્યારે આપવામાં આવે છે?</p>
    <p style="text-align: justify;">પ્રાથમિક તબક્કાનું સ્તન કેન્સર એવું કેન્સર છે જે સ્તન અને/અથવા હાથની નીચેના ભાગમાં લિમ્ફનોડ્સ (ગ્રંથિઓ)માં જોવા મળે છે અને જે શરીરના અન્ય ભાગોમાં ફેલાયેલું હોતું નથી.</p>
    <p style="text-align: justify;">મોટાભાગના સંજોગોમાં કેમોથેરાપી સર્જરી પછી અને રેડિયોથેરાપી પહેલાં આપવામાં આવે છે, જો કે જે-તે દર્દીના સંજોગો પ્રમાણે આમાં ફેરફાર હોઈ શકે છે. આને એડ્જવન્ટ કેમોથેરાપી કહેવામાં આવે છે. સામાન્ય રીતે આની શરૂઆત સર્જરી પછી ત્રીજા અને ચોથા અઠવાડિયાની વચ્ચેના સમયગાળા દરમિયાન કરવામાં આવે છે જેથી સર્જરી બાદ શરીરને આડઅસરોથી મુક્ત થવા માટે થોડો સમય મળી રહે.

<br/><br/>કેટલાંક કિસ્સાઓમાં કેમોથેરાપી સર્જરી પહેલાં આપવામાં આવે છે - આમ કરવાનો હેતુ મોટી ગાંઠોને સંકોચાવા દેવાનો પ્રયાસ કરી જોવાનો છે જેથી સ્તનની સર્જરી કરવામાં સરળતા રહે. આને નીઓ એડ્જુવન્ટ અથવા પ્રાથમિક કેમોથેરાપી તરીકે ઓળખવામાં આવે છે.</p>


<hr>
		
		
			<br/>
			<br/>
	  
    <div class="container">

        <img src="../images/bhi1.png" class="img-responsive" alt="" width="100%" height="100%"/>

    </div>
	 <figcaption class="h5">
       કિમોથેરપી આપતા પહેલા સ્થાનિક રીતે વધેલું ડાબા સ્તનનું કેન્સર </figcaption>
		
		<hr>
		
		<br/>
			<br/>
	  
    <div class="container">

        <img src="../images/bhi2.png" class="img-responsive" alt="" width="100%" height="100%"/>

    </div>
	 <figcaption class="h5">
       નીઓ સહાયક કિમોથેરપીના ૮ ચક્ર સમાપ્ત કર્યા પછી સર્જરી પહેલા કેન્સરમાં ગાઈડ વાયર દર્શાવતું  ડાબા સ્તનનું મેમોગ્રામ (સીસી વ્યુ)</figcaption>
		
		<hr>
		
		
		<br/>
			<br/>
	  
    <div class="container">

        <img src="../images/bhi3.png" class="img-responsive" alt="" width="100%" height="100%"/>

    </div>
	 <figcaption class="h5">
       નીઓ સહાયક કિમોથેરપીના ૮ ચક્ર સમાપ્ત કર્યા પછી સર્જરી પહેલા કેન્સરમાં ગાઈડ વાયર દર્શાવતું  ડાબા સ્તનનું મેમોગ્રામ (એમએલઓ વ્યુ)</figcaption>
		
		<hr>
		
		
		
				<br/>
			<br/>
	  
    <div class="container">

        <img src="../images/bhi4.png" class="img-responsive" alt="" width="100%" height="100%"/>

    </div>
	 <figcaption class="h5">
     	કેન્સરના કેન્દ્રમાં વાયર દર્શાવતા વિશાળ સ્થાનિક છેદન - સ્પેસીમેન એક્સ રે સાથે સહાયક ગાઈડ વાયર </figcaption>
		
		<hr>

		 <div class="container">

        <img src="../images/bhi8.png" class="img-responsive" alt="" width="100%" height="100%"/>

    </div>
	 <figcaption class="h5">
     	નીઓ સહાયક કિમોથેરપી બાદ ઓનકોપ્લાસ્ટીક સ્તન સંરક્ષક સર્જરી પછી દસ દિવસ  (પોસ્ટ ઓપરેટિવ વ્યુ) ડાબું સ્તન
		</figcaption>
		 
		<hr>

		 <div class="container">

        <img src="../images/bhi9.png" class="img-responsive" alt="" width="100%" height="100%"/>

    </div>
	 <figcaption class="h5">
     	Six months - Left Breast after Oncoplastic Breast conserving surgery following neo adjuvant chemotherapy
		</figcaption>
		 
	
<br/>		
<figcaption class="h5">
સૌજન્ય: કેઆઈએમએસ- ઉષાલક્ષ્મી સેન્ટર ફોર બ્રેસ્ટ ડીસીઝીસ, હૈદરાબાદ 
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr> 

		
		<br/>
		
		
    <p class="question">દ્વિતિયક સ્તન કેન્સર માટે કેમોથેરાપી ક્યારે આપવામાં આવે છે?</p>
    <p style="text-align: justify;">સ્તન કેન્સરના કોષો સ્તન ઉપરાંત હાડકાં અને ફેફસા જેવા શરીરના અન્ય ભાગોમાં પણ ફેલાઈ ગયા હોય તેવી સ્થિતિને દ્વિતિયક અથવા મેટાસ્ટેટીક સ્તન કેન્સર કહેવામાં આવે છે. દ્વિતિયક સ્તન કેન્સરની વૃદ્ધિમાં ઘટાડો કરવા અે</p>
    <p style="text-align: justify;">અથવા તેને નિયંત્રિક કરવા માટે કેમોથેરાપી આપવામાં આવે છે. .</p>
    <p class="question">કેમોથેરાપી કોણે આપવી જોઈએ?</p>
    <p>કેમોથેરાપી લાયક મેડિકલ ઓન્કોલોજીસ્ટ દ્વારા જ અપાવી જોઈએ. </p>
    <p class="question">કેમોથેરાપી કેવી રીતે આપવામાં આવે છે?</p>
    <p style="text-align: justify;">કેમોથેરાપી આપવાની કેટલીક પદ્ધતિઓ છે. સ્તન કેન્સરના કિસ્સામાં, દવાઓ મોટો ભાગે નસમાં (ઈન્ટ્રાવીનસલી) આપવામાં આવે છે અથવા છાતીમાં દાખલ કરાયેલ પોર્ટ દ્વારા આપવામાં આવે છે.

.</p>
    <p style="text-align: justify;">શ્રેણીબદ્ધ રીતે સામાન્ય રીતે કેમોથેરાપીની સારવાર છ માસના સમયગાળા માટે આપવામાં આવે છે જેમાં ત્રણ-થી-ચાર સાપ્તાહિક વિરામ લેવામાં આવે છે, જો કે જુદાં જુદાં દર્દીના સંજોગો પ્રમાણે તેમાં ફેરફાર જોવા મળી શકે છે. કેમોથેરાપીની દરેક સારવાર બાદ આપવામાં આવતાં વિરામ સમયગાળાને કારણે જો કોઈ અલ્પકાલીન આડઅસર હોય તો તે દૂર થવાનો સમય મળી રહે છે. જે-તે દર્દીની જરૂરીયાત પ્રમાણે કેમોથેરાપીનો ચોક્કસ પ્રકાર અને માત્રા નક્કી કરવામાં આવે છે.</p>
    <p class="question">કેમોથેરાપીની સારવાર દરમિયાન હોસ્પિટલમાં રાત્રિ રોકાણ કરવું જરૂરી છે?</p>
    <p>સામાન્ય રીતે કેમોથેરાપી સારવાર આઉટપેશન્ટ ધોરણે આપવામાં આવે છે. આથી દર્દી એ જ દિવસે ઘરે જઈ શકે છે.</p>
    <p class="question">કેમોથેરાપી લેવાથી કેટલો ફાયદો થાય છે?</p>
    <p style="text-align: justify;">ફાયદાનું પ્રમાણ કેટલાંક પરિબળો પર આધાર રાખે છે જેમ કે ઉંમર, લિમ્ફનોડ્સ સામેલ છે કે નહી, તેમજ સ્તન કેન્સરના પ્રકાર, કદ તથા ગ્રેડ વગેરે. કેટલાંક સંજોગોમાં કેમોથેરાપીના લાભો સ્પષ્ટ હોય છે. જ્યારે કેટલાંક સંજોગોમાં લાભનું પ્રમાણ ઓછું સ્પષ્ટ હોય છે અથવા તો ઘણું જ ઓછું હોય છે. આથી આ સંજોગોમાં કેમોથેરાપી લેવી કે નહી તે નક્કી કરવું મુશ્કેલ બની જાય છે. દર્દીએ નિષ્ણાત ડોક્ટરની સલાહ લઈને કેમોથેરાપીના ફાયદા તથા તેની આડઅસરોની સરખામણી કરવી જોઈએ.</p>
    <p class="story">૪૫ વર્ષીય સીતા (નામ બદલ્યું છે) બ્રેસ્ટ ક્ન્ઝર્વીંગ સર્જરી પછી કેમોથેરાપીની સારવાર લઈ રહી છે તેને કેટલીક આડસરોનો અનુભવ થઈ રહ્યો છે.</p>
    <p class="question">કેમોથેરાપીની અલ્પકાલીન આડઅસરો કઈ છે?</p>
    <p>કેમોથેરાપીની દવાઓ લેવાથી કેન્સરજન્ય કોષોનું વિભાજન અને વૃદ્ધિ અટકી જાય છે. કેટલાંક તંદુરસ્ત કોષો સતતપણે વૃદ્ધિ અને વિભાજન પામતાં રહે છે, આથી તેઓ પર  પણ અસર પડે છે અને આને કારણે આડઅસરો ઉદ્દભવે છે. જો કે તંદુરસ્ત કોષો જલ્દીથી સાજા થઈ જવાથી ક્ષમતા ધરાવતા હોવાથી આવી આડઅસરો સામાન્ય રીતે હંગામી હોય છે.
કેમોથેરાપીના કારણે દર્દીઓ પર જુદી જુદી અસરો જોવા મળે છે. કેટલાંક દર્દીઓને બહુ જ ઓછી આડઅસરો થાય છે જ્યારે કેટલાંક લોકોમાં આડઅસરોનું પ્રમાણ ઘણું વધઆરે હોય છે. કેમોથેરાપીની જુદી જુદી દવાઓની જુદી જુદી આડઅસરો થતી હોય છે. નીચે કેટલીક સામાન્ય આડઅસરો વિશે જણાવવામાં આવ્યું છે.
</p>
    <p style="color: #c7007f">ઉલ્ટી અને ઉબકાં</p>
    <p style="text-align: justify;">કેમોથેરાપી સારવાર શરૂ કર્યા પછી તરત જ ઉલ્ટી અને ઉબકાં શરૂ થી શકે છે અથવા થોડાં સમય બાદ શરૂ થઈ શકે છે. તે થોડાં કલાકો અથવા થોડાં દિવસો સુધી ચાલુ રહી શકે છે. બિમારી-વિરોધી (એન્ટી-ઈમેટીક તરીકે ઓળખાતી) દવાઓ લેવાથી તેને નિયંત્રિત કરી અથવા ઘટાડી શકાય છે. કેટલાંક લોકો પૂરક થેરાપીઓને મદદરૂપ ગણે છે જેમ કે રીલેક્સેશન થેરાપી, હીપ્નોસીસ અથવા એક્યુપંચર</p>
    <p style="color: #c7007f">મોઢું કડવું થઈ જવું</p>
    <p style="text-align: justify;">કેમોથેરાપીને કારણે મોઢામાં કડવાશ અનુભવવી, પેઢામાં નબળાઈ લાગવી અથવા મોઢામાં ચાંદા પડી જવા કે મોઢું સુકાઈ જવું જેવી તકલીફો ઉભી થઈ શકે છે. આથી સારવાર દરમિયાન મોઢાની સંભાળ લેવી જરૂરી બની જાય છે. નરમ ટૂથબ્રશ વડે દાંત સાફ કરવા તથા મોઢું સ્વચ્છ રાખવું તથા આલ્કોહોલ-મુક્ત માઉથવોશીશનો ઉપયોગ કરીને મોઢાને બને તેટલું ભીનું રાખવું તેમજ વારંવાર પાણી પીવું વગેરે જેવી બાબતો અત્યંત આવશ્યક છે. જો દાંતમાં સડો હોય અથવા પેઢાના રોગો થયા હોય તો દાંતના ડોક્ટરની સલાહ લઈને કેમોથેરાપીની સારવાર શરૂ કરતાં પહેલાં તેની દવા કરાવવી જોઈએ. કેટલાંક લોકોને કેમોથેરાપીની સારવાર દરમિયાન મોઢામાં સ્વાદમાં ફેરફાર જણાય છે, જેમ કે મોઢામાં મેટાલીક ર્ટસ્ટનો અનુભવ થવો</p>
    <p style="color: #c7007f">વાળ ખરવા</p>
    <p style="text-align: justify;">કેમોથેરાપીની સારવાર દરમિયાન જોવા મળથી આડઆસરોમાં વાળ ખરવાની ધૃણાસ્પદ છે. સારવાર શરૂ કર્યાના બે થી ત્રણ સપ્તાહમાં વાળ ખરવાની શરૂઆત થઈ જાય છે અને ધીરે ધીરે તેમાં વધારો થતો જાય છે. જો કે કેટલીકવાર ઓચિંતા વાળ ખરવાની શરૂઆત પણ થઈ જતી હોય છે. શરીરના તમામ ભાગ પરથી વાળ ખરી પડે છે જેમાં ભ્રમર અને પાંપણના વાળનો પણ સમાવેશ થઈ જાય છે. સારવાર પૂરી થઈ ગયા બાદ ફરી પાછાં વાળ ઉગી આવે છે. કેમોથેરાપીની કેટલીક દવાઓના કારણો લાંબા સમય સુધી વાળ ખરવાની ક્રિયા ચાલુ રહેવાના બહુ જ ઓછાં કિસ્સાઓ પણ નોંધાયા છે. </p>
    <p style="color: #c7007f">બોન મેરો પર વિપરિત અસર</p>
    <p style="text-align: justify;">કેમોથેરાપીના કારણે બોનમેરો (હાંડકાની અંદર આવેલ મેદ) પર વિપરિત અસર થઈ શકે છે. આથી તેની નવા રક્તકોષો બનાવવાની ક્ષમતામાં ઘટાડો થાય છે. કેમોથેરાપીની દરેક સારવાર પૂર્વે લોહીનો નમૂનો લેવો જોઈએ. જેથી નક્કી કરી શકાય કે કોષોનું પ્રમાણ સુરક્ષિત મર્યાદા અંતર્ગત છે અને સારવાર આપી શકાય તેમ છે. કેટલીકવાર રક્તકોષો પર એટલી બધી વિપરિત અસર જોવા મળે છે કે સારવાર મુલતવી રાખવી પડે છે. સામાન્ય રીતે રક્તકોષો એકાદ અઠવાડિયામાં પુનઃસક્ષમ બની જાય છે અને સારવાર ફરી શરૂ કરી શકાય છે..</p>
    <p style="text-align: justify;">કેમોથેરાપીના કારણે શ્વેતકણો પર ખાસ અસર થઈ શકે છે. શ્વેતકણો રોગો સામે લડવા માટે જવાબદાર છે. શ્વેતકણોની સંખ્યા ક્યારે ઓછી હોઈ શકે તથા ઈન્ફેક્શન કેવી રીતે ટાળી શકાય તે અંગે નિષ્ણાત ડોક્ટરે સલાહ આપવી જોઈએ. ક્યારેક જો દર્દીના શ્વેતકણોની સંખ્યા સતતપણે ઘટતી હોય, તો તેવા સંજોગોમાં G-CSF (ગ્રેન્યુલોસાઈડ-કોલોની સ્ટિમ્યુલેટીંગ ફેક્ટર) નામની દવાના ઈન્જેક્શન આપવાથી પ્રમાણમાં વધારો થઈ શકે છે. ત્યારબાદની કેમોથેરાપી સારવારો માટે પણ તે આપી શકાય છે.
કેમોથેરાપીની સારવાર દરમિયાન ગાળમાં તકલીફ થવી, બેચેની લાગવી, શારીરિક તાપમાનમાં વધારો થવો (૩૮0C કરતાં વધું) જેવી તકલીફો જણાય તો જેટલું બને તેટલું જલ્દી નિષ્ણાત ડોક્ટરનો સંપર્ક કરવો જરૂરી છે.
કેમોથેરાપીના કારણે પ્લેટલેટ્સ (જે રૂધિરને ગંઠાવામાં મદદ કરે છે)ની સંખ્યામાં ઘટાડો થઈ શકતો હોવાથી ઘણીવાર દર્દીને નાકમાંથી લોહી પડવું, બ્રશ કરતી વખતે પેઢાંમાંથી લોહી નીકળવું, ત્વયા પર સહેલાઈથી સોળ પડી જવા, વગેરે જેવા લક્ષણો જણાઈ શકે છે. આ પ્રકારના કોઈપણ ચિહ્નો જણાય તો તરત જ નિષ્ણાત ડોક્ટરનો સંપર્ક કરવો અનિવાર્ય છે. 
</p>
    <p style="color: #c7007f">કંટાળો (થાક)</p>
    <p style="text-align: justify;">સારવાર દરમિયાન વ્યક્તિ અત્યંત થાક અનુભવે. ઘણીવાર કેમોથેરાપીની સારવાર દરમિયાન એનિમિયાના લક્ષણો પણ જોવા મળે કારણ કે રક્તકણોની સંખ્યામાં ઘટાડો નોંધાય છે. જો ઘેન જેવું જણાય, શ્વાસોચ્છવાસમાં તકલીફ થાય, કે અત્યંત થાક લાગે, તો નિષ્ણાત ડોક્ટરનો સંપર્ક કરવો જરૂરી છે.
જો રૂધિરકોષોનું પ્રમાણ સામાન્ય હોય તો પણ થાકનો અનુભવ થાય. ઘણા લોકોને સારવાર પૂર્ણ થયા બાદ કેટલાંક મહિનાઓ સુધી આવી તકલીફ અનુભવાય છે. કેટલાંક લોકોને સારવારને કારણે ધ્યાન કેન્દ્રિત કરવાની કે વિચારવાની શક્તિ પર પણ વિપરિત અસર થતી જણાય.

.</p>
    <p style="color: #c7007f">આંખોમાં બળતરા અને નાકમાંથી પાણી પડવું</p>
    <p>કેટલીક કેમોથેરાપીજન્ય સારવારોમાં ઉપયોગમાં લેવાતી 5FU દવાના કારણે આંખોમાં બળતરા, આંખોમાં કંઈક ખુંચતું હોય તેવો અનુભવ અથવા નાકમાંથી પાણી પડવાની તકલીફ અનુભવાય. આંખના ટીપાનો ઉપયોગ કરવાથી આંખની તકલીફ દૂર થઈ શકે છે. નિષ્ણાત ડોક્ટરની ટીમનો સંપર્ક કરવાથી મદદ મળે છે.</p>
    <p style="color: #c7007f">ઝાડા</p>
    <p style="text-align: justify;">ઘણી વ્યક્તિઓને ઝાડા (પાતળો મળત્યાગ)ની અસર વર્તાય, પરંતુ દવાથી તેને નિયંત્રિત કરી શકાય. જો પ્રોફ્યુઝ ડાયેરિયા જણાય (૨૪ કલાકમાં ચારવાર ઝાડે જવું), તો શક્ય હોય તેટલું જલ્દી નિષ્ણાત ડોક્ટરનો સંપર્ક કરવો. પુષ્કળ પ્રમાણમાં પ્રવાહી લઈને શરીરમાં પાણીની કમી દૂર કરવી જરૂરી છે.</p>
    <p style="color: #c7007f">પેશાબજન્ય સમસ્યાઓ</p>
    <p style="text-align: justify;">કેમોથેરાપીની સારવાર દરમિયાન પુષ્કળ માત્રામાં પ્રવાહી લેવું જરૂરી છે કારણ કે કેટલીક દવાઓ (ખાસ કરીને સાયક્લોફોસ્ફેમાઈડ)ના કારણે મૂત્રાશયની ક્રિયા ઝડપી બની શકે છે. પેશાબ કરતી વખતે બળતરા અથવા પીડા થાય તો નિષ્ણાત ડોક્ટરની સલાહ લેવી આવશ્યક છે.
કેટલીક દવાઓના કારણે સારવાર લીધાં બાદ ૨૪ કલાક સુધી પેશાબનાં રંગમાં પરિવર્તન (લાલ) થયેલું જોવા મળે છે. આ બાબત પ્રત્યે સાવધાની રાખવાની જરૂર છે. પરંતુ તે દવાની સામાન્ય આડઅસર છે.
</p>
    <p style="color: #c7007f">મેનોપોઝ સંબંધી ચિહ્નો</p>
    <p style="text-align: justify;">કેમોથેરાપીના કારણે માસિક ઋતુચક્ર અનિયમિત બની શકે અથવા કામચલાઉ કે કાયમી ધોરણે બંધ થઈ જઈ શકે. આના કારણે કેટલીક સ્ત્રીઓને મેનોપોઝ સંબંધી તકલીફોનો અનુભવ થઈ શકે છે. આના લક્ષણોમાં લાલચોળ ચકામા, જાતિય સમાગમની ઓછી ઈચ્છા, મિજાજમાં બદલાવ જેવી બાબતોનો સમાવેશ થઈ શકે. ઓસ્ટ્રોજીન (વહેલાં મેનોપોઝના કારણે)ના પ્રમાણમાં ઘટાડો થવાના કારણે ઓસ્ટીઓપોરોસીસ થવાના જોખમમાં પણ વધારો થઈ શકે છે.

</p>
    <p class="question">કેમોથેરાપીની લાંબાગાળાની આડઅસરો કઈ હોય છે?</p>
    <p style="text-align: justify;">કેમોથેરાપી અંડાણુ (ઈંડા) વિકાસની પ્રક્રિયાને અસર કરી શકે છે, જેના કારણે પ્રજનનક્ષમતાને અસર પહોંચી શકે છે. ગર્ભધારક કરવાની ઉંમર ધરાવતી સ્ત્રી માટે પ્રજનનક્ષમતા એક સમસ્યારૂપ સાબિત થઈ શકે છે જે અંગે સારાવાર શરૂ કરતાં પહેલાં કાળજીપૂર્વકની વિચારણા કરવી જરૂરી છે. કેટલીક સ્ત્રીઓને તેઓનો માસિક ધર્મ અનિયમિત અથવા હંગામી ધોરણે બંધ થઈ ગયો હોવાનું જણાય છે. અન્ય સ્ત્રીઓને તે કાયમ માટે બંધ થી ગયો હોવાનું અનુભવાય છે જેના કારણે વંધ્યત્વની ખામી સર્જાય છે. આ બાબત દર્દીને આપવામાં આવતી દવાઓના પ્રકાર, માત્રા તથા દર્દીની ઉંમર પર આધાર રાખે છે. માસિકધર્મ  પાછો આવી શકે છે, પરંતુ કેમોથેરાપીની સારવાર પૂર્ણ કર્યા બાદ યુવા સ્ત્રીઓની સરખામણીમાં ૪૦ વર્ષ કે તેથી વધુ ઉંમરની સ્ત્રીનો માસિક ધર્મ પાછો આવવાની સંભાવના ઓછી હોય છે.</p>
    <p class="question">સ્તન કેન્સર અંગેની સારવાર આપવામાં આવે તે પહેલા પ્રજનનક્ષમતા જાળવી રાખવાનું શક્ય છે?</p>
    <p style="text-align: justify;">ભારત જેવા દેશમાં જ્યાં ૪૦ વર્ષ કે તેથી પમ ઓછી ઉંમરની સ્ત્રીઓમાં વિશાળ પ્રમાણાં કેન્સરના કિસ્સાઓ જોવા મળતાં હોવાથી, સારવાર શરૂ કરતાં પહેલાં સારવાર આપતી ઓન્કોલોજી ટીમ તથા ફર્ટીલીટી સ્પેશ્યાલીસ્ટ સાથે ઊંડાણપૂર્વકની ચર્ચા કતેમજ કાઉન્સેલિંગ સેશન્સ કરવા જરૂરી બની જાય છે. પ્રજનનક્ષમતા જાળવી રાખવી શક્ય છે તથા સારવાર આપતાં એન્કોલોજીસ્ટ તથા ફર્ટીલીટી સ્પેશ્યાલીસ્ટ દ્વારા બહુશાખાકીય ટીમ અભિગમ અપનાવાય તે જરૂરી છે</p>
    <p class="question">ગર્ભાવસ્થા દરમિયાન કેમોથેરાપી આપી શકાય?</p>
    <p style="text-align: justify;">ગર્ભાવસ્થા દરમિયાન કેમોથેરાપીની સારવાર આપી શકાય. જો કે, ગર્ભાવસ્થાના પ્રથમ ત્રિમાસ દરમિયાન કેમોથેરાપીની સારવાર ટાળવી જોઈએ કારણ કે આમ કરવાથી જન્મજાત ખોડખાંપણ તથા મિસકેરેજ થવાની સંભાવના રહેલી છે. બીજા અને ત્રીજા ત્રિમાસ દરમિયાન આપવામાં આવતી કેમોથેરાપીની સામાન્ય રીતે સુરક્ષિત હોય છે. આ સમય દરમિયાન સારવાર આપવામાં આવેલ ઘણી સ્ત્રીઓએ તંદુરસ્ત બાળકોને જન્મ આપે છે. જો કે, આવા કિસ્સામાં ઓછું વજન તથા સમય કરતાં વહેલી પ્રસુતિનું થોડાં પ્રમાણમાં જોખમ રહેલું છે.
જો દર્દી ગર્ભાવસ્થાના અંતિમ તબક્કામાં હોય, તો વહેલી પ્રસુતિ કરાવીને બાળકનો જન્મ કરાવી શકાય છે જેથી કરીને જન્મ બાદ તરત જ કેમોથેરાપીની સારવાર શરૂ કરી શકાય.
</p>
    <p class="question">કેમોથેરાપી દરમિયાન ગર્ભનિરોધન કરી શકાય?
        </p>
        <p style="text-align: justify;">અંતઃસ્ત્રાવ સંવેદનશીલ સ્તનકેન્સર ધરાવતી સ્ત્રીઓને ગર્ભનિરોધક ગોળીઓ દરરોજ લેવાની ભલામણ કરવામાં આવતી નથી. કારણ કે આમ કરવામાં સ્તન કેન્સરના અંતઃસ્ત્રાવી ઉત્તેજનના જોખમની સંભાવના રહેલી છે.</p>
        <p style="text-align: justify;">કેમોથેરાપી દરમિયાન માસિક ધર્મ અનિયમિત અથવા સદંતર બંધ થઈ શકે છે, તેમ છતાં ગર્ભવિરોધનનો ઉપયોગ કરવો જરૂરી છે. કેમોથેરાપી દરમિયાન ગર્ભનિરોધન માટે કોન્ડોમ જેવી બેરિયર પદ્ધતિનો ઉપયોગ કરવો હિતાવહ છે, કારણ કે કેમોથેરાપીની દવાઓ સમગ્ર શરીને અસર કરે છે તેમજ શરીરજન્ય પ્રવાહીમાં પણ હોઈ શકે છે. સારવાર દરમિયાન સ્ત્રી રાબેતા મુજબ જાતિય જીવન માણી શકે છે, પરંતુ ગર્ભાવસ્થા ધારણ કરવી હિતાવહ નથી.</p>
        <p class="question">શું સ્તન કેન્સર માટે પૂરક થેરાપીઓ મદદરૂપ છે?</p>
        <p style="text-align: justify;">ઘણા લોકો માને છે કે કેમોથેરાપીની આડઅસરો સામે લડત આપવા માટે પૂરક થેરાપીઓ તેમને સહાયક બને છે, જો કે આ બાબતના સમર્થન માટે કોઈ ક્લીનીકલ પુરાવાઓ નથી અથવા તો તેઓ કેટલો સારો અનુભવ કરે છે તે માપવા માટેના પણ સાક્ષ્યો નથી. પુરક થેરાપીઓ અનેક પ્રકારની હોય છે જેમાં રીલેક્સેશન, વિઝ્યુઅલાઈઝેશન, એરોમાથેરાપી, રીફ્લેક્સોલોજી, મેડીટેશન તથા હીપ્નોથેરાપીનો સમાવેશ થઈ શકે છે.

</p>

    <br/>
    <br />

</body>
</html>
