<html>

<head>
    <title></title>
 	<meta name="viewport" content="width=device-width, initial-scale=1">
 
     <link rel="stylesheet"  type="text/css" href="../css/bbi.common.css">





	</head>

<body> 

<div class="align">
        <p class="h2" style="text-align:center;">स्तनांच्या सौम्य समस्या <br/> स्तनांमधील अ-चक्रीय वेदना</p>
    </div>

   
<p></p>

<div style="text-align:center;"> <img class="img-responsive" src="../images/bh2.png" alt="" width="80%" height="80%" /></div> 


<p class="story">भानू (नाव बदलले आहे), या 54 वर्षीय महिलेला मेनापॉजनंतर एका वर्षापासून डाव्या स्तनामध्ये अधूनमधून अस्वस्थ वाटते. </p>
<p class="question">स्तनांमधील अ-चक्रीय वेदना कशामुळे होते?</p>
<p style="text-align: justify;">स्तनांमधील अ-चक्रीय वेदनांचे दोन प्रकार असतात:  </p>
<ul style="text-align: justify;">
<li>
स्तनांमधून येणार्या स्तनांच्या वेदना पण त्यांचा मासिक पाळीशी संबंध नसतो 
</li>
<li>
स्तनांसंबंधीच्या अतिरिक्त वेदना ज्या स्तनांच्या भागामध्ये जाणवतात पण प्रत्यक्षात शरीराच्या दुसर्या कुठल्या तरी भागातून येत असतात, जसे की स्नायू, हाडे आणि सांधे. यांना मस्क्युलोस्केलेटल (अस्थिस्नायूसंबंधी) वेदना असे म्हणतात. दोन्ही प्रकारांमुळे सतत किंवा अधूनमधून वेदना होतात आणि मेनापॉजआधी किंवा नंतर महिलांना याचा त्रास होऊ शकतो. 
</li>
</ul>
<p style="text-align: justify;">मासिक पाळीशी संबंधित नसलेल्या, स्तनांमधील अ-चक्रीय वेदनांची कारणे बर्याचदा अज्ञात असतात. ती कधीकधी स्तनांच्या विशिष्ट नॉन-कॅन्सरस (सौम्य) अवस्थेशी संबंधित असतात, जसे की, पूर्वी झालेली स्तनांवरील शस्त्रक्रिया किंवा स्तनांशी थेट संबंध नसलेली मूलभूत परिस्थिती.</p>
<p class="question">स्तनांमधील अ-चक्रीय वेदनांवर उपचार कोणते आहेत?  </p>
<p style="text-align: justify;">पुन्हा एकदा, स्तनांमधील वेदनांवर उपचार करण्यापूर्वी स्तनांमधील विकृती (दोष) नेहमीच दूर केले पाहिजेत. त्यासाठी तिहेरी मूल्यांकन केले पाहिजे, ज्यामध्ये तज्ज्ञाद्वारे स्तनांची चिकित्सा तपासणी, मॅमोग्राम (स्तनांचा एक्स रे) आणि स्तनांचा अल्ट्रासाउंड यांचा समावेश होतो.</p>

<div style="text-align:center;">
<div class="container"><img class="img-responsive" src="../images/bc3_marathi.png" alt="" width="80%" height="80%" /></div> </div>

 
<p style="text-align: justify;">स्तनांमधील अ-चक्रीय वेदनांवर उपचार करणे सोपे नसते. स्तनांमधील चक्रीय वेदनांसाठी केले जाणारे सर्व उपाय करून पाहाता येतील.</p>

<p>स्तनांमधील वेदना हा मासिक पाळीचा सामान्य भाग आहे याची खात्री हा स्तनांच्या वेदनांवरील उपचारांमध्ये महत्त्वाचा घटक असतो. सर्वात आधी, सोप्या गोष्टी करून पाहता येतील, जसे की कॅफिन, चॉकोलेट आणि रेड वाईनच्या सेवनाचे प्रमाण कमी करणे, तुमच्या आहारात ताजी फळे आणि भाज्यांचा वाटा वाढवणे, आणि निरोगी वजन राखण्यासाठी नियमित व्यायाम करणे.  </p>
<p>दिवसा आणि रात्री योग्य मापाची आणि स्तनांना व्यवस्थित आधार देणारी ब्रा घालणे यासारख्या सोप्या उपायांचा अनेक स्त्रियांना फायदा होतो. काही स्त्रियांना रिलॅक्सेशन टेपसारख्या रिलॅक्सेशन थेरपींमुळे चक्रीय स्तन वेदनांची लक्षणे कमी होण्यात मदत होते. अॅक्युपंक्चर आणि अॅरोमा थेरपीसारख्या आरोग्यसंवर्धक पूरक थेरपींचाही फायदा होऊ शकतो.    </p>


<font class="sub1">दाहविरोधी औषधे  </font>

<p >संशोधनातून असे दिसून आले आहे की ब्रुफेनसारखी स्टेरॉईडविरहीत दाहविरोधी वेदनाशामक औषधे, स्तनांच्या वेदना कमी करू शकतात. त्रास होणार्या भागावर थेट क्रीमध्जे@जेल लावल्यास ती विशेष परिणामकारक असतात, किंवा तो गोळ्यांच्या रुपात तोंडावाटेही घेता येतात. मात्र, अशा प्रकारची वेदनाशामक औषधे घेण्यापूर्वी त्या स्त्रीची तपासणी करणे आवश्यक असते, तज्ज्ञाने ही तपासणी करून तिला योग्य डोस, कालावधी आणि काही दुष्परिणाम असल्यास त्यासंबंधी सल्ला द्यावा. . </p>


<font class="sub">स्तनांच्या बाहेरून वेदना  </font>

<p style="text-align: justify;">स्तनांबाहेरून येणार्या वेदना या मूलभूत समस्येशी जोडलेल्या असू शकतात, जसे की छातीच्या पिंजर्याचा दाह (सूज). याला कोस्टोकोन्ड्रायटिस किंवा टित्झे सिन्ड्रोम असे म्हणतात. बरगड्यांच्या भागातून येणार्या वेदनांना कार्टिलेजेस असे म्हणतात. तज्ज्ञ हे सांगू शकतील की, त्यावर दबाव टाकला तर हे कोस्टल कार्टिलेज अधिक दुखते. कधीकधी हा दाह हृदयात होणार्या वेदनांसारखा वाटू शकतो.</p>
<p style="text-align: justify;">एखादीला छातीभोवती घट्ट आणि अगदी गंभीर, तीव्र वेदना जाणवू शकेल. ही वेदना हातातून खाली उतरू शकते आणि हलल्यावर ती आणखी वाढू शकते. पडून राहिल्याने आणि वेदना वाढतील अशा हालचाली टाळण्यामुळे फायदा होऊ शकतो.  </p>

<p style="text-align: justify;">असे मानतात की, धूम्रपानामुळे दाह आणखी वाढतो, त्यामुळे एखादी धूम्रपान करत असेल तर ते कमी करून किंवा पूर्णपणे थांबवून या वेदना कमी करता येऊ शकतात. कधीकधी, इतर त्रासामुळे स्तनांमध्ये वेदना जाणवू शकते: उदाहरणार्थ, अँजिना अँन्जाइना  (छातीभोवती आवळल्यासारखे वाटणे) किंवा गॉलस्टोन. याला रेफर्ड पेन असे म्हणतात. अशा प्रकरणांमध्ये तज्ज्ञाला सर्वात योग्य उपचारासंबंधी सल्ला देता आला पाहिजे.

.</p>

</body>
</html>