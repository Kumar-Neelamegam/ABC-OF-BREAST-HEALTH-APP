<html>  

<head>
    <title></title>
     <link rel="stylesheet"  type="text/css" href="../css/bbi.common.css">

</head>






 

<body>

<div class="align">
        <p class="h2" style="text-align:center;">सौम्य स्तनाच्या आरोग्याचे प्रश्न<br/> फायब्रॉडेनोमा</p>
    </div>

    

<p class="story">प्रिया (बदललेलं नाव) या 28 वर्षे वयाच्या तरूणीच्या उजव्या स्तनामध्ये फिरती गाठ असल्याचं </p>
<p class="question">फायब्रॉडेनोमा म्हणजे काय?</p>
<p style="text-align: justify;">स्तन हे  नलिकांचे (स्तनाग्रापर्यंत दूध वाहून नेणार्या नळ्या) आणि दूधग्रंथींचे (दूध-उत्पादक ग्रंथी) बनलेले असतात,. ज्यांना सभोवती चरबीच्या पेशी आणि आधारभूत पेशींनी वेढलेलं असतं. कधीकधी पेशी दूधग्रंथींवर चेंडूप्रमाणे वाढतो. त्यामुळे कडक गाठ बनते. त्याला फायब्रॉडेनोमा म्हणतात. ही स्तनातली एक अगदी सामान्य आणि सौम्य (कँसरमुक्त गाठ) गाठ आहे.</p>


<div style="text-align:center;">
   <p style="text-align:center;color:#c7007f";>सस्तन</p>
      <p style="text-align:center;"><img class="img-responsive" src="../images/bc_breast_marathi.png" width="20%" alt="" /> </p>  
     </div> 
       <figcaption class="h5">
        सौजन्य - ब्रेस्ट कँसर केअर, यूके
		</figcaption>
		
		
		<br/>
		
		
		<div style="text-align:center;">
   <p style="text-align:center;color:#c7007f";>स्तनाग्र</p>
      <p style="text-align:center;"><img class="img-responsive" src="../images/bc_nipple_marathi.png" width="20%" alt="" /> </p>  
     </div>
	 
        <figcaption class="h5">
            सौजन्य - ब्रेस्ट कँसर केअर, यूके
        </figcaption>
		
		
		<br/>
		
<p  class="question">फायब्रॉडेनोमा कशामुळे होतो?  </p>
<p style="text-align: justify;">स्त्रियांमध्ये हार्मोन एस्ट्रोजनची संवेदनशीलता वाढल्यामुळे फायब्रॉडेनोमा होतो असा एक विचार आहे</p>
<p  class="question">फायब्रॉडेनोमाचे प्रकार कोणते?</p>
<font class="sub">साधा फायब्रॉडेनोमा  </font>
<p style="text-align: justify;">बहुतांश फायब्रॉडेनोमा हे 1 ते 3 सेमीच्या आकाराचे असते त्यांना साधा फायब्रॉडेनोमा म्हणतात. साधे फायब्रॉडेनोमामुळे भविष्यात ब्रेस्ट कँसर होण्याचा धोका निर्माण होत नाही.</p>
<font class="sub">कॉम्प्लेक्स फायब्रॉडेनोमा  </font>
<p style="text-align: justify;">काही फायब्रॉडेनोमांना कॉम्प्लेक्स फायब्रॉडेनोमा म्हणतात. कॉम्प्लेक्स फायब्रॉडेनोमा असल्यामुळे भविष्यात ब्रेस्ट कँसर होण्याचा धोका निर्माण होण्याची  किंचित शक्यता असते.</p>
<font class="sub">जायन्ट किंवा जुवेनाईल फायब्रॉडेनोमा</font>
<p style="text-align: justify;">कधीकधी काही फायब्रॉडेनोमा 5 सेमीपेक्षाही जास्त वाढतात त्यांना जायन्ट किंवा फायब्रॉडेनोमा म्हणतात. जे किशोरवयीन मुलींमध्ये आढळतात त्यांना जुवेनाईल फायब्रॉडेनोमा म्हणतात</p>
<p  class="question">ते सौम्य (अघातकी) असतात?</p>
<p style="text-align: justify;">बहुसंख्य फायब्रॉडेनोमा हे सौम्य (कँसरमुक्त) असतात. त्यांच्यामध्ये कँसरचा धोका निर्माण होण्याची शक्यता नसते. काही कॉम्प्लेक्स फायब्रॉडेनोमा घातकी होण्याचा किंचितसा धोका असतो.</p>
<p  class="question">फायब्रॉडेनोमामुळे काय वाटतं आणि तो कोणत्या वयात उद्भवतो? </p>
<p style="text-align: justify;">फायब्रॉडेनोमाला सहसा रबरी पोत असतो. त्याचा स्पर्श मऊ असतो आणि तो त्वचेखाली सहजरित्या जाऊ शकतो. याच कारणामुळे त्याला ‘स्तन उंदीर’ असेही संबोधतात. फायब्रॉडेनोमा हे सहसा वेदनारहित असतात. </p>
<p style="text-align: justify;">फायब्रॉडेनोमा हे अगदी सामान्य असतात आणि ते एक किंवा त्यापेक्षा जास्त असणे म्हणजे काही असामान्य नाही. ते अनेकदा तारूण्यातच विकसित होतात. त्यामुळेच तरूण स्त्रियांमध्ये याचं प्रमाण जास्त आढळून येते. असे असले तरी ते कोणत्या वयाच्या स्त्रीला होऊ शकते. बहुतांश फायब्रॉडेनोमा हे 1 ते 3 सेमीच्या आकाराचे असतात त्यांना साधे फायब्रॉडेनोमा म्हणतात. काही 5 सेमीपेक्षा जास्त वाढतात त्यांना जायन्ट फायब्रॉडेनोमा म्हणतात. किशोरवयीन मुलींमध्ये आढळणारया फायब्रॉडेनोमांना जुवेनाईल फायब्रॉडेनोमा म्हणतात.</p>
<p  class="question">जर उपचार केले नाहीत तर फायब्रॉडेनोमा वाढतो का?</p>
<p style="text-align: justify;">बहुतांश फायब्रॉडेनोमा त्याच आकारामध्ये राहतात. अगदी थोड्या प्रमाणात फायब्रॉडेनोमा वाढतात. गर्भधारणा आणि स्तनपानाच्या काळात फायब्रॉडेनोमांमध्ये वाढ होऊ शकते. हे अगदी सामान्य असते आणि त्यामुळे घाबरून जाण्याचे काही कारण नसते.</p>
<p  class="question">फायब्रॉडेनोमाचं निदान कसे होते?</p>

<p style="text-align: justify;">फायब्रॉडेनोमा सहसा स्तनाची गाठ म्हणून लक्षात येतो. त्यासाठी विशेषज्ञाचा सल्ला खूप महत्त्वाचा असतो. शिवाय तीन महत्त्वाच्या चाचण्या करणेही आवश्यक असते. ट्रीपल मूल्यांकन चाचणी केल्यावर नक्कीच निदान करता येते. वैद्यकीय स्तन तपासणी, मॅम्मोग्राम (ब्रेस्ट एक्स-रे) आणि अल्ट्रासाऊंड स्कॅन आणि अल्ट्रासाऊंडच्या मार्गदर्शनाखाली गाठीची नीडल कोअर बायोप्सी या चाचण्या करणं गरजेचे असते.</p>

<div style="text-align:center;">

<div class="container"><img class="img-responsive" src="../images/bc3_marathi.png" alt="" width="80%" height="80%" /></div> </div>

</div>

		<br/>
		
		<br/>

		<div style="text-align:center;">

<div style="text-align:center;">	<img src="../images/bh5.png" class="img-responsive" alt="" width="60%" height="60%"></div>

</div>

 <figcaption class="h5">
मॅम्मोग्राम - <br/>
	उजव्या स्तनाचा फायब्रॉडेनोमा 
		</figcaption>
		 
		<br/>
		
		<br/>
		
		
		<hr>
<br/>		
<figcaption class="h5">
सौजन्य - केआयएमएस-उषालक्ष्मी सेंटर फॉर ब्रेस्ट डिसीस, हैदराबाद
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>

<p  class="question">नीडल टेस्ट करण्यासाठी काय लागते आणि एफएनएसी आणि कोअर बायोप्सी एकच आहेत?</p>
<p style="text-align: justify;">नीडल टेस्ट करण्याचे दोन प्रकार आहेत. पहिला म्हणजे फाइन नीडल अस्पिरेशन सायटॉलॉजी (एफएनएसी). एफएनएसीमध्ये सूक्ष्म सुई आणि सिरींजचा वापर करून गाठीतून पेशींचे नमुने घेतले जातात. </p>


<p style="text-align: justify;" align="center">जगभरातली बहुतांश विशेषज्ञ केंद्र सध्या एफएनएसीऐवजी कोअर नीडल बायोप्सी करतात. कोअर नीडल बायोप्सीमध्ये भूल देऊन गाठीच्या फक्त पेशींतून नमुने काढण्याऐवजी गाठीतून मोठ्या सुईचा वापर करून नमुने गोळा केले जातात. ही निदान करण्यात जास्त अचूक आणि विश्वसनीय मानली जाते.</p>
 
 
<div style="text-align:center;">	<img src="../images/bh6.png" class="img-responsive" alt="" width="60%" height="60%"></div>
	 <figcaption class="h5">
	 फायब्रॉडेनोमा - अल्ट्रासाऊंड
		</figcaption>
		
		
		<br/>
				<br/>
 <div class="container">

        <img src="../images/fibo.png" class="img-responsive" alt="" width="100%" height="100%"/>

    </div>
	 <figcaption class="h5">
	अल्ट्रासाऊंडच्या मार<br/>मार्गदर्शनाखाली कोअर बायोप्सी
		</figcaption>
		
		<hr>
<br/>		
<figcaption class="h5">
सौजन्य - केआयएमएस-उषालक्ष्मी सेंटर फॉर ब्रेस्ट डिसीस, हैदराबाद
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>
		<br/>
 
<p  class="question">फायब्रॉडेनोमाचे व्यवस्थापन कसे केले जाते?</p>
<p style="text-align: justify;">वर सांगितल्याप्रमाणे कोअर बायोप्सीचा समावेश असलेली तिहेरी मूल्यांकनाची पद्धत वापरून केलेल्या तपासणीत फायब्रॉडेनोमाचे अस्तित्व आढळल्यास ती गाठ कँसरची नाही किंवा त्या गाठीपासून कँसर होणार नाही याचा विश्वास संबंधित महिलेला मिळतो.</p>
<p style="text-align: justify;">जर फायब्रॉडेनोमाचा आकार 2 सेमीपेक्षा कमी असेल तर तसाच सोडून देऊन दोन किंवा तीन महिन्यांनंतर आकार वाढलाय की नाही याची खात्री करून घेण्यासाठी अल्ट्रासाऊंड स्कॅन केले जाते. जर आकार बदलला नसेल तर पेशंटला सोडून देण्यात येते. काही स्त्रियांना ती गाठ नको असते अशावेळी ती गाठ काढून टाकण्यात येते.</p>
<p style="text-align: justify;">जर गाठ वाढत गेली आणि वेदना होऊ लागल्या, किंवा गाठ 3 सेमी पेक्षा जास्त वाढली किंवा नीडल बायोप्सीमध्ये कॉम्प्लेक्स फायब्रॉडेनोमा आहे असं निदर्शनास आल्यास फायब्रॉडेनोमाचा काढून टाकण्यासाठी शस्त्रक्रियेचा सल्ला दिला जातो. भूल देऊन ही शस्तक्रीया केली जाते आणि त्यासाठी पेशंटला एका दिवसासाठी किंवा एक दिवस आणि एक रात्र हॉस्पिटलमध्ये राहावे लागते.</p>
<p style="text-align: justify;">आधुनिक सर्जिकल तंत्रप्रणालीमुणे (आँकोप्लास्टीक ब्रेस्ट सर्जरी) तुमच्या स्तनाच्या घेर्यामध्ये (सभोवताली छेद) लहानसं छिद्र ठेऊन ही शस्त्रक्रिया करता येऊ शकते. त्यावर आवश्यक ती कॉस्मेटीक शस्त्रक्रिया करून ते छिद्र दिसणार नाही असे करण्यात येते. शिवाय काही दिवसांनंतर ते दिसेनासे होते. यामुळे शस्त्रक्रियेनंतर स्तनामध्ये कोणताही दोष राहत नाही आणि ते सौंदर्याच्या दृष्टीनेही चांगलं दिसेल हे सुनिश्चित केले जाते.</p>
    <br />

</body>
</html>