<html>
<head>
    <title></title>
<meta name="viewport" content="width=device-width, initial-scale=1">
     <link rel="stylesheet"  type="text/css" href="../css/bbi.common.css">


</head>

  
  

<body>

<div class="align">
        <p class="h2" style="text-align:center;">स्तनांच्या आरोग्यातील छोट्या समस्या<br/>स्तन गाठी</p>
    </div>

    

<p class="story">प्रीती (बदलेले नाव) यांना वयाच्या चाळीसाव्या वर्षी अचानक एका रात्रीतून डाव्यात स्तनात गाठ असल्याचे जाणवले.</p>



<div style="text-align:center;">
   <p style="text-align:center;color:#c7007f";>स्तन</p>
      <p style="text-align:center;"><img class="img-responsive" src="../images/bc_breast_marathi.png" width="20%" alt="" /> </p>  
     </div> 
       <figcaption class="h5">
सौजन्य: ब्रेस्ट कॅन्सर केअर, युके
		</figcaption>
		
		
		<br/>
		
		<div style="text-align:center;">
   <p style="text-align:center;color:#c7007f";>स्तनाग्र</p>
      <p style="text-align:center;"><img class="img-responsive" src="../images/bc_nipple_marathi.png" width="20%" alt="" /> </p>  
     </div>
	 
        <figcaption class="h5">
      सौजन्य: ब्रेस्ट कॅन्सर केअर, युके
        </figcaption>
		
		<br/>
		
		
		<p class="question">स्तनातील गाठी म्हणजे काय?</p>

<p style="text-align: justify;">स्तनाग्रापर्यंत दूध वाहून नेणार्या नळ्या आणि दूध निर्माण करणार्या ग्रंथी मिळून स्तन तयार होतात. स्तनांना आजूबाजूच्या चरबीयुक्त पेशी आणि सहाय्यक पेशींचा आधार असतो. स्तनातील पेशींनी बनलेल्या भागात कधीकधी द्रवरुप पिशवी तयार होते. यालाच स्तनातील गाठी असे म्हणतात. या गाठी सामान्यपणे स्तनांमध्ये सर्वाधिक प्रमाणात आढळणार्या प्रकारांपैकी ( कर्करोगाचा धोका नसलेल्या) एक असतात.</p>
<p class="question">गाठी कशा आणि कोणत्या वयात तयार होतात?</p>
<p style="text-align: justify;">वाढते वय आणि स्तनातील बदलांनुसार या गाठी नैसर्गिकरित्या वाढतात.  स्तनातील गाठी कोणत्याही वयात होऊ शकतात पण सामान्यपणे वयाच्या पस्तीशीनंतर मासिक पाळी बंद न झालेल्या महिलांच्या स्तनात या गाठी होतात. स्त्रीची मासिक पाळी बंद होण्याच्या जवळ आली की अशा गाठी वारंवार होतात पण त्यानंतर त्या होणे थांबते. असे असले तरी संप्रेरक बदलण्याचे उपचार (भ्त्ज्HRT) घेणार्या महिलांच्या स्तनांमध्ये मासिक पाळी बंद झाल्यानंतरही गाठी होऊ शकतात.</p>
<p style="text-align: justify;">या गाठी त्वचेच्या जवळ असतील तर त्या मऊ जाणवतात किंवा स्तनांच्या पेशींच्या आत खूप खोलवर असतील तर टेंगुळासारख्या कडक जाणवतात. स्तनांच्या कोणत्याही भागात गाठी होऊ शकतात पण सामान्यपणे अशा गाठी स्तनांच्या मध्यापासून वरच्या भागात होतात. काही स्त्रियांना स्तनातील या गाठींच्या वेदना होतात आणि अस्वस्थ वाटू लागते तसेच गाठींचा आकार वाढला की त्या नाजूक होतात आणि खूप दुखू लागतात.  </p>
<p style="text-align: justify;">सामान्यपणे एका किंवा दोन्ही स्तनांमध्ये एक किंवा अधिक गाठी होऊ शकतात पण याची काळजी करण्याची गरज नाही. अशाही काही महिला सतात की ज्यांना स्तनात गाठी असूनही कळतच नाही.</p>
<p class="question">स्तनातील गाठी कशा सापडतात?</p>

<p style="text-align: justify;">साधारणतः महिलेला तिच्या स्तनात अचानक एका रात्रीभारातून तून गाठ आल्याचे लक्षात येते. स्तनात वाढलेल्या गाठीमुळे ते लक्षात येऊ शकते किंवा कधीकधी स्तनांच्या तपासणीतून किंवा स्तनांच्या पाहणीतूनही सापडण्याची शक्यता असते.</p>
<p style="text-align: justify;">तज्ज्ञाचा सल्ला घेणे हे अत्यंत गरजेचे असते तसेच तिहेरी तपासण्यांमधून जाणेही महत्त्वाचे आहे. निदान होण्यासाठी तिहेरी तपासण्यांची शिफारस महत्त्वाची असते.</p>
<p style="text-align: justify;">तिहेरी तपासणी- वैद्यकीय स्तन तपासणी, मॅमोग्राम (स्तनांचा एक्स रे) आणि अल्ट्रासाऊंड स्कॅन(अत्युच्च ध्वनीलहरींच्या सहाय्याने स्तनांचा फोटो काढणे) या तीन तपासण्यांबरोबर गरज पडली तर गाठीतील द्रवरुप पदार्थीचीही तपासणी केली जाते. प्रामुख्याने गाठ जर रक्ताची असेल तर वैद्यकीय प्रयोगशाळेत तपासणीसाठी पाठवली जाते, कारण गाठीत रक्त असेल तर स्तनांच्या कर्करोगाचे ते लक्षण असण्याची थोडीशी शक्यता असते.</p>

<div style="text-align:center;"> <div class="container" style="text-align:center;"><img class="img-responsive" src="../images/bc3_marathi.png" alt="" width="80%" height="80%" /></div> </div>
 
<br/>
<br/>


<div style="text-align:center;"> <div class="container" style="text-align:center;"><img class="img-responsive" src="../images/bh3.png" alt="" width="80%" height="80%" /></div> </div>

	 <figcaption class="h5">
  अनेक गाठी- मॅमोग्रॅम
		</figcaption>
		
	
<br/>
<br/>

<div style="text-align:center;"><div class="container" style="text-align:center;"><img class="img-responsive" src="../images/bh4.png" alt="" width="80%" height="80%" /></div> </div>


	 <figcaption class="h5">
   गाठ- अल्ट्रासाऊंड
		</figcaption>
		
		<hr>
<br/>		
<figcaption class="h5">
सौजन्य: केआयएमएस - उषालक्ष्मी सेंटर फॉर ब्रेस्ट डिझिजेस, हैदराबाद
</figcaption>
<h3 class="align"><a href="http://www.breastcancerindia.org" >www.breastcancerindia.org</a>
</h3>
<hr>
<br/>  


	

<p class="question">स्तनातील गाठी घातक नसतात का?</span></p>
<p style="text-align: justify;">बर्याच गाठी या धोकादायक नसतात (कर्करोगाला पुरक) आणि स्तनांचा कर्करोग होण्याचा धोकाही नसतो. पण काही दुर्मिळ गाठींमुळे कर्करोग होऊ शकतो. गाठींमधील रक्ताची काळजीपूर्वक तपासणी करुन काही भयंकर नाहीना याची खात्री करुन घेणे महत्त्वाचे असते.</p>
 
<p class="question">स्तनांमधील गाठींवर कसे उपचार केले जातात?</p>
<p style="text-align: justify;">तिहेरी चाचणीत जर स्तनांमध्ये साधी गाठ असल्याचे निष्पन्न झाले तर त्या महिलेला आधी गाठ कर्करोगाची नाही आणि कर्करोग होण्याची भीती नाही याची खात्री द्यावी. अनेकवेळा गाठी आपोआप जातात, त्याची काळजी करण्याची गरज नसते. बहुतेक गाठी काढून टाकण्याची गरज नसते. गाठी काढण्यासाठी शस्त्रक्रिया करण्याचीही गरज नसते</p>
<p style="text-align: justify;">जर गाठ मोठी असेल आणि त्यामुळे त्रास होत असेल तर चांगल्या सुई आणि इंजेक्शनच्या सहाय्याने गाठीतील द्रव पदार्थ अल्ट्रासाऊंडच्या मदतीनं किंवा त्याशिवायही काढून टाकता येतो. </p>
<p style="text-align: justify;">तो द्रवरुप पदार्थ काढून टाकला की ती गाठ नाहीशी होते. गाठीतून काढलेले द्रव हे पातळ किंवा खूप घट्ट स्वरुपाचेही असू शकते.</p>
<p style="text-align: justify;">स्तनांच्या अल्ट्रासाऊंड तपासणीतून गाठीत संसर्ग झाल्याचे उघड झाले तर गाठ काढून ती पेशींच्या अभ्यासासाठी पाठवली पाहिजे. त्याचबरोबर कर्करोग नाहीना याची खातरजमा करण्यासाठी सुईच्या सहाय्याने छेद देऊन (बायोप्सी) संसर्ग किती झालाय याचीही तपासणी केली पाहिजे.</p>
<p style="text-align: justify;">पण एक गोष्ट लक्षात ठेवली पाहिजे की असे कर्करोग दुर्मिळ असतात याची स्तनांमध्ये गाठी असलेल्या अनेक महिलांना खात्री देणेही गरजेचे आहे.</p>
<p class="question">काढून टाकल्यानंतरही गाठी पुन्हा होतात का?</p>
<p style="text-align: justify;">गाठी पुन्हा होऊ शकतात किंवा नव्याने तयार होऊ शकतात पण गाठी वारंवार होतात असे समजू नका. तपासणी आणि निदान होण्यासाठी तज्ज्ञांचा सल्ला घेणे महत्त्वाचे आहे. या गाठींवरील उपचार प्रत्येकवेळी सारखेच असतात.</p>
<p class="question">गाठींचे निदान झाल्यानंतर पाठपुरावा करणे गरजेचे असते का?</p>
<p style="text-align: justify;">जर गाठ कोरडी झाली असेल तर काही आठवड्यांनंतर ती भरली आहे की नाही याची तज्ज्ञ डॉक्टरांनी तपासणी करणे गरजेचे आहे. नंतरच्या तपासण्यांमध्ये स्तनांची अल्ट्रासाऊंड स्कॅन तपासणी करणे आवश्यक आहे.



</p>
 
</body>
</html>