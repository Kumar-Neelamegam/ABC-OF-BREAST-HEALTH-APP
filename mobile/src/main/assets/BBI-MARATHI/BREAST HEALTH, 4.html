<html><head>
   
    <title></title>
           <link rel="stylesheet"  type="text/css" href="../css/bbi.common.css">
</head>


 

<body>
   
 <div class="align">
        <p class="h2" style="text-align:center;">सौम्य स्तन समस्या<br/>चक्रीय स्तन वेदना</p>
    </div>

     


<p></p>
<div style="text-align:center;">
<div class="container"><img class="img-responsive" src="../images/bh1.png" alt="" width="80%" height="80%" /></div> </div>

<p class="story">नीतू (बदललेलं नाव), 35 वर्षे वयाच्या या स्त्रीला तिच्या दोन्ही स्तनांमध्ये गेल्या सहा महिन्यांपासून अस्वस्थता जाणवत होती. ही अस्वस्थता तिच्या पाळीच्या आधी त्रासदायक झाली.</p>
<p class="question">स्तन वेदना किती सामान्य आहे?</p>
<p >स्तन वेदना सर्व वयोगटातल्या महिलांसाठी अगदीच सामान्य गोष्ट आहे. उदाहरणार्थ मासिक पाळी बंद होत असल्याच्या आधीच्या काळात (ज्या स्त्रिया मासिक पाळीतून गेल्या नाहीतध्जीवनातले बदल) अंदाजे तीनमधल्या दोन स्त्रियांना आपल्या जीवनात हा अनुभव कधीतरी येतो. स्तन वेदनांमुळे अस्वस्थता वाढते आणि स्त्रियांना ते ब्रेस्ट कँसरशी संबंधित आहे असे वाटते. स्तन वेदना हे ब्रेस्ट कँसरचे एकटे कारण होऊ शकत नाही. खरं तर ब्रेस्ट कँसरच्या सुरूवातीच्या टप्प्यात अनेक महिलांमध्ये वेदनारहित गाठ असते..</p>
<p class="question">स्तन वेदनांचे कोणकोणते प्रकार असतात?</p>
<p >स्तन वेदनांचे मुख्यत्वेकरून दोन प्रकार असतात. दोन्ही प्रकारांवर उपचार होऊ शकतात. ज्या वेदना स्त्रीच्या मासिक पाळीच्या काळात होतात त्यांना चक्रीय स्तन वेदना म्हणतात. या प्रकारात स्त्रीला अस्वस्थ वाटू लागते आणि स्तनांमध्ये मासिक पाळीच्या आधी आठवडाभर गाठी असल्यासारखं वाटते. ही वेदना सौम्य किंवा तीव्र स्वरूपाची असू शकते. आणि स्तनाचा स्पर्शही कोमल किंवा दुखणारा असू शकतो. मासिक पाळी सुरू झाली की त्या वेदना जातात..</p>
<p >दुसर्या प्रकारात स्त्रीला स्तनामध्ये जी वेदना होते ती मासिक पाळी चक्राशी संबंधित नसते. किंवा ती वेदना शरीरात दुसरीकडून येते. त्याला अ-चक्रीय स्तन वेदना म्हणतात..</p>
<p class="question">चक्रीय स्तन वेदना कशामुळे होतात?</p>
<p >जरी चक्रीय स्तन वेदना मासिक पाळी चक्राशी संबंधित असल्या तरी त्याचं मुख्य कारण अजून माहित नाही. या वेदना गर्भनिरोधक गोळ्या, उदासिनतेवर घेण्याची काही औषधं किंवा हर्बल उपाय किंवा ताणामुळेही या वेदना होऊ शकतात</p>
<p >मासिक पाळीदरम्यान हार्मोनमधल्या बदलांशी चक्रीय स्तन वेदना संबंधित असतात. याचा परिणाम ज्या महिला मासिक पाळी बंद होण्याच्या मार्गावर नसतात त्यांना होतो. हे हार्मोनमधले बदल स्तनपेशींना अधिक संवेनदशील बनवतात त्यामुळे ब्रेस्ट कँसर उद्भवू शकतो..</p>
<p >हे एका किंवा दोन्ही स्तनांवर परिणाम करू शकते आणि काखेपर्यंत हाताखाली आणि खांद्यापर्यंत पसरू शकते.  </p>
<p >मासिक पाळी बंद झाली आणि अंडाशय काम करायचं थांबलं की या प्रकारच्या वेदना बंद होतात. एखादी स्त्री मासिक पाळी संपल्यानंतर जर हार्मोन रिप्लेसमेंट थेरपी (एचआरटी) घेत असेल तर तिला स्तन वेदना होऊ शकतात. एचआरटीमध्ये मासिक पाळीच्या आधी होर्मोन्स ठेवत असल्याने या वेदना होऊ शकतात.</p>
<p class="question">चक्रीय स्तन वेदनांवर काय उपचार आहेत?</p>
<p >स्तन वेदनांवर उपचार करण्यापूर्वी स्तनांमधली अनैसर्गिकता आधी काढून टाकली पाहिजे. त्यासाठी तिहेरी मूल्यांकनाची पद्धत वापरली पाहिजे. ज्यामध्ये विशेषज्ञाकडून वैद्यकीय स्तन परीक्षा, मॅम्मोग्राम (स्तनांचा एक्स-रे) आणि ब्रेस्ट अल्ट्रासाऊंड यांचा समावेश असतो.</p>

<div style="text-align:center;">
<div class="container"><img class="img-responsive" src="../images/bc3_marathi.png" alt="" width="80%" height="80%" /></div> </div>


<p>स्तन वेदनांची खातरजमा हा मासिक पाळी चक्रातला एक सामान्य भाग असतो ज्यामुळे स्तन वेदनांवर उपचार करण्यासाठी महत्त्वपूर्ण घटक कोणता ते कळायला मदत होते. पहिल्यांदा  काही सोप्या गोष्टी करून बघू शकतो. जसं कॅफेन, चॉकलेट आणि रेड वाइन यांचं सेवन कमी करण्यासाठी तुम्ही ताज्या फळांचा आणि भाज्यांचा आहार वाढवा. आणि आरोग्य चांगलं राहण्यासाठी नियमित व्यायाम करा. </p>
<p>सोपेसोपे उपाय जसे, चपखल बसणारी आणि आधार असलेली ब्रा दिवसा आणि रात्री घातल्याने अनेक स्त्रियांना त्याची मदत होते. चक्रीय स्तन वेदनांची लक्षणं कमी करण्यास काही स्त्रियांना रिलॅक्सेशन टेपसारख्या रिलॅक्सेशन थेरपींची मदत होते. स्वास्थ्य चांगलं ठेवण्याला प्रोत्साहन देण्यासाठी अॅक्युपंक्चर आणि अरोमा थेरॅपिसारख्या इतर पूरक थेरपींचीही मदत होते. जर गर्भनिरोधक गोळी घेण्याची आणि स्तन वेदनांना सुरुवात होण्याची एकच वेळ असेल तर गोळ्या बदलून कमी तीव्रतेच्या गोळ्या घ्या किंवा दुसरा ब्रँडचीही मदत होऊ शकते. तरीही वेदना सुरूच राहिल्यास कंडोम किंवा डायाफ्रामसारखे (कॅप) गर्भनिरोधकांचे गैर-संप्रेरक प्रकार वापरायला हवेत.</p>
<p >स्तन वेदनांसाठी जरी गॅमोलेनिक असिडचा सर्वात जास्त वापर जरी केला जात असला तरी या उपचारांसाठी त्याचा खूपच कमी प्रमाणात उपयोग झाल्याचे निदर्शनास आलेले आहे. खरंतर बहुतांश लोकांना हे उपचार फायदेशीर वाटत नाहीत.</p>
<font class="sub1">दाहविरोधी औषधे</font>
<p >आयबुप्रोफेनसारखे नॉन-स्टिरॉईड दाहविरोधी वेदनाशामक स्तन वेदनांसाठी उपयुक्त ठरतात असे संशोधनामध्ये दिसून आले आहे. ते क्रीम किंवा जेलच्या रूपाने दुखणारया भागावर थेट लावल्याने किंवा गोळ्यांच्या स्वरूपात घेतल्यास जास्त परिणामकारक होते. तरीही अशा प्रकारची वेदनाशामक औषधं घेण्याचा विचार करण्यापूर्वी, त्यांचे योग्य डोस, कालावधी आणि दुष्परिणा होण्याच्या शक्यता जाणून घेण्यासाठी एखाद्या विशेषज्ञाचे मूल्यमापन आणि सल्ला घेणे आवश्यक असते.</p>
<font class="sub1">टॅमोक्सीफेन</font>
<p >जर होणार्या वेदना गंभीर स्वरूपाच्या असतील आणि वर दिलेल्या कुठल्याही प्रकारच्या उपचारांनी त्यांच्यामध्ये सुधारणा होत नसतील तर विशेषज्ञ तुम्हाला हार्मोन औषधं सुरू करण्याचा विचार करू शकतात.</p>
<p >स्तन वेदनांनासाठी कधीकधी या प्रकारात मोडणारं औषध वापरलं जातं ते म्हणजे टॅमोक्सीफेन. याचा कमी काळासाठी अर्धा डोस दिला जातो. (हे औषध सर्वसाधारणपणे ब्रेस्ट कँसरच्या इलाजासाठी वापरले जाते.) याचे काही दुष्परिणामही असू शकतात. त्यामुळे डॉक्टरांशी सल्लामसलत करून, त्याचे फायदे आणि संभाव्य धोके लक्षात घेऊन हे वापरणेण आवश्यक असते. त्यासाठी पुन्हा डोस आणि कालावधीसाठी विशेषज्ञांचा सल्ला घेणे अत्यंत गरजेचे असते.</p>

</body>
</html>