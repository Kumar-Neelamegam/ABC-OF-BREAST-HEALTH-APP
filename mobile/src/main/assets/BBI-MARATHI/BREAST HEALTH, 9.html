<!DOCTYPE html>
<html xmlns="http://www.w3.org/1999/xhtml">
<head>
    <title></title>
     <link rel="stylesheet"  type="text/css" href="../css/bbi.common.css">


    </head>

        <body>
            <div class="align">
                <p class="h2" style="text-align:center;">स्तनांच्या आरोग्याच्या सौम्य समस्या <br /> स्तनपान</p>
               

            </div>

          


            <p>स्तनपान हा नवीन जन्माला आलेल्या अर्भकाला आवश्यक ते पोषण मिळण्याचा सर्वोत्तम मार्ग असतो. बाळ सहा महिन्यांचे होईपर्यंत त्याला स्तनपान दिले पाहिजे अशी शिफारस जागतिक आरोग्य संघटनेने केली आहे, तसेच बाळ दोन वर्षाचे होईपर्यंत किंवा नंतरही त्याला बाह्य पोषणाबरोबर स्तनपानही द्यावे अशीही शिफारस करण्यात आली आहे.</p>

            <font class="sub">बाळाला मिळणारे फायदे  </font>

            <ul>
                <li>मातेच्या स्तनामधील दूध हे बाळांसाठी सर्वोत्तम दूध असते. बाळाच्या जन्मानंतर काही तासांमध्ये स्तनामध्ये तयार होणारे कोलोस्ट्रम (पिवळे, दूधापूर्वी येणारे पाणी) हे बाळाची पचनसंस्था विकसित होण्यासाठी आणि पचनसंस्थेच्या कार्यासाठी फायदेशीर असते.</li>
                <li>स्तनामधील दूध पचायला सोपे असते आणि स्तनपान मिळालेल्या मुलांमध्ये बद्धकोष्ठ होण्याचे आणि खाण्याच्या समस्या, बाटलीचे दूध दिलेल्या मुलांच्या तुलनेत कमी आढळतात. </li>
                <li>स्तनामधील दुधात असलेल्या फॅटी अॅसिडमुळे मुलांच्या मेंदूचा विकास होण्यात मदत होते याचे पुरावे आढळले आहेत. स्तनपान मिळालेल्या मुलांना संसर्गाचे आजार, अतिसार, दमा, अतिलठ्ठपणा, अॅलर्जी आणि पोटशूळ होण्याचा धोका कमी असतो. </li>
                <li>स्तनामधील दुधात असलेल्या अँटीबॉडीजमुळे बाळाची प्रतिकारशक्ती विकसित होते, जी आजारांचा सामना करण्यासाठी आवश्यक असते. </li>
                <li>स्तनपान दिलेल्या बाळांमध्ये अचानक मृत्यू ओढवण्यासाठी कारणीभूत असलेली लक्षणांचा (एसआयडीएस) धोका लक्षणीयरित्या कमी असतो, या लक्षणांमध्ये बाळ झोपवलेले असताना अचानक मृतावस्थेत आढळते आणि त्यामध्ये त्रास झाल्याची कोणचीही चिन्हे दिसून येत नाहीत. </li>
            </ul>

            <font class="sub">मातेला मिळणारे फायदे </font>

            <ul>
                <li>स्तनपान केल्यामुळे आई आणि बाळादरम्यान एकमेवाद्वितीय अद्वितीय  बंध तयार होतो. </li>
                <li>हे नेहमीच उपलब्ध असते आणि बाटलीतील दुधाच्या तुलनेत स्वस्त असते.  </li>
                <li>स्तनपानामुळे महिलांमध्ये प्रसूतीनंतर येणारी निराशा कमी होत असल्याचे सुचवणारे पुरावे आढळून आले आहेत. </li>
                <li>स्तनपानामुळे ऑक्सिटॉकिन हे हार्मोन स्रवते, जे गर्भाशय आकुंचन पावून लवकर मूळ आकारात येण्यात मदत करते आणि त्यामुळे प्रसूतीनंतर होणारा अतिरिक्त रक्तस्राव कमी होण्यात मदत होते</li>
                <li>मातेचे वाढलेले वजन वेगाने कमी करण्यात मदत करते. </li>
                <li>स्तनपानामुळे ब्रेस्ट कॅन्सर होण्याचा धोका कमी होतो आणि स्तनपानामुळे गर्भाशयाचा आणि अंडाशयाचा कॅन्सर होण्याचा धोका कमी होतो असे सुचवणारेही पुरावे मिळत आहेत.  </li>
                <li>तसेच, स्तनपानामुळे महिलांमध्ये प्रसूतीनंतर येणारी निराशा कमी होत असल्याचे सुचवणारे पुरावे आढळून आले आहेत.   </li>
            </ul>

            <font class="sub">काही मिथकांचा उलगडा  </font>

            <ul>
                <li>असा एक गैरसमज आहे की, गरोदरपणात आणि बाळाला स्तनपान दिले जात असताना ब्रेस्ट कॅन्सर होत नाही. गरोदरपणात आणि बाळाला स्तनपान दिले जात असताना ब्रेस्ट कॅन्सर खरोखरखरेतर  होऊ शकतो. गरोदरपणात आणि बाळाला स्तनपान दिले जात असताना ‘स्तनांविषयी जागरुक’ असणे अतिशय महत्त्वाचे आहे. कोणतेही नवीन बदल आढळून आल्यास, कोणतीही विकृती असल्यास ती दूर करण्यासाठी तज्ज्ञाचा सल्ला घेणे महत्त्वाचे असते. </li>
                <li>मातेच्या दुधातून बाळाकडे ब्रेस्ट कॅन्सर जात असल्याचे सुचवणारे कोणतेही पुरावे आढळलेले नाहीत. मात्र, आईला केमोथेरपी दिली जात असताना बाळाला स्तनपान दिले जाऊ नये, कारण केमोथेरपीच्या औषधांमुळे बाळाचे आरोग्य धोक्या येऊ शकते. </li>
                <li>आईला अॅक्टिव्ह टीबी असतानाही बाळाला स्तनपान न देण्याचा सल्ला दिला जातो, कारण त्याद्वारे बाळाला संसर्ग होऊ शकतो. आई घेत असलेल्या काही औषधांचे धोकादायक परिणाम स्तनांमधील दुधाद्वारे बाळाकडे जाऊ शकतात. अशावेळी स्तनपानाच्या आधी डॉक्टरांचा सल्ला घेणे नेहमीच योग्य. अंमली पदार्थांचेड्रग्जचे  सेवन करणार्या स्त्रियांनी बाळाला स्तनपान करू नये. </li>
                <li>अनेक स्त्रियांचा असा समज असतो की स्तनांना संसर्ग झाला असेल (लॅक्टेशन इन्ड्युस्ड मस्टिटाइस) तर स्तनपान थांबवावे. वास्तव असे आहे की स्तनांना संसर्ग झाला असेल (मस्टिटाइस) तर स्तनपान थांबवू नये. वास्तविक, स्तनपानामुळे नलिका संरक्षित होतता आणि स्तनांचा संसर्ग बरा करण्यात मदत करू शकतात. स्तनाचा संसर्ग झाल्याची लक्षणे दिसल्याबरोबर लगेचच तत्ज्ञाची भेट घेणे महत्त्वाचे असते. हा संसर्ग आटोक्यात आणण्यासाठी सुरुवातीला अँटीबायॉटिक्सचा वापर केला जातो. जर गळू झाले असेल तर, त्याच्यासाठी अल्ट्रासाउंडसह अस्पायरेशन प्रक्रिया करावी. जर सगळे उपाय अपयशी ठरले तर पू काढून टाकण्यासाठी नेहमीच्या पद्धतीने गळू काढून स्वच्छ करून घ्यावे. </li>
                <li>गरोदरपणात आणि स्तनपान सुरू असताना स्क्रीनिंग मॅमोग्राम करू नयेत. स्क्रीनिंग मॅमोग्राम (म्हणजे ज्या स्त्रियांमध्ये कोणतीही लक्षणे आढळत नाहीत, त्यांना सुरुवातीच्या काळात न जाणवणारा ब्रेस्ट कॅन्सर शोधण्यासाठी घेतला जाणारा एक्स-रे). मॅमोग्राममध्ये दिला जाणारा रेडिएशनचा डोस लहानसा असला (दातांच्या एक्स-रे साठी वापरतात तेवढा), तरी गर्भ किंवा अर्भकाला रेडिएशनची बाधा टाळणे सर्वोत्तम. </li>
                <li>जागतिक आरोग्य संघटनेच्या (डब्लूएचओ) 2009मध्ये प्रसिद्ध केलेल्या शिफारशींनुसार, अल्प आणि मध्यम उत्पन्नगटातील देशांमध्ये, एचआयव्ही बाधित माता त्यांच्या बाळांना स्तनपान देऊ शकतात, मात्र त्यासाठी त्यांनी मातेकडून बाळाकडे एचआयव्हीचा संसर्ग होऊ नये यासाठी गर्भधारणेच्या 14व्या आठवड्यापासून अँटी रेट्रो व्हायरल थेरपी (एआरव्हीटी) घ्यायला सुरुवात केलेली असली पाहिजे. ही थेरपी स्तनपान थांबवेपर्यंत घेतली पाहिजे. जागतिक आरोग्य संघटनेने अशी शिफारस एचआयव्ही पॉझिटिव्ह असलेल्या महिलांनी त्यांच्या बाळांना सहा महिन्यांपर्यंत फक्त स्तनपान केले पाहिजे आणि त्यानंतर योग्य पूरक आहार सुरू करावा आणि बाळ 12 महिन्यांचे होईपर्यंत त्याचे स्तनपान सुरू ठेवावे. स्पष्ट संदेश हा आहे की प्रत्येक बाळासाठी स्तनपान हा चांगला पर्याय आहे, एचआयव्ही पॉझिटिव्ह असलेल्या माता ज्यांना तांना अँटी रेट्रो व्हायरल थेरपी (एआरव्हीटी) मिळाल्यास, त्यांच्यासह.मिळाली आहे त्यांना सुद्धा.</li>
            </ul>

            <font class="sub" style="text-align:center;">स्तनांच्या जागरुकतेसाठी 5 पॉइंट कोड  </font>

            <ol>
                <li style="color: #c7007f">तुमच्यासाठी काय सामान्य आहे ते माहित असणे </li>
                <li style="color: #c7007f">कोणते बदल आहेत ते पाहणे आणि जाणवणे माहित असणेपाहायचे आणि माहित असावे ते   </li>
                <li style="color: #c7007f">बघणे आणि जाणवणे </li>
                <li style="color: #c7007f">कोणताही बदल आढळल्यास उशीर न करता डॉक्टरांना सांगणे </li>
                <li style="color: #c7007f">40 वर्षे वयानंतर दरवर्षी स्क्रीनिंग मॅमोग्राम करून घेणे </li>
            </ol>

       

            <p class="sub">यशस्वी स्तनपानासाठी 10 पायर्या </p>

            <p>(संदर्भ: जागतिक आरोग्य संघटना)  </p>

            <p>प्रत्येक नवजात बाळाला मातृत्व सेवा आणि काळजी पुरवणार्या प्रत्येक सुविधेमध्ये खालील गोष्टी असल्या पाहिजेत:</p>

            <p>स्तनपानासंबंधी लेखी धोरण असले पाहिजे जे सर्व आरोग्य सेवा कर्मचार्यांना नियमितपणे सांगण्यात यावे.</p>
            <p>2.	या धोरणाची अंमलबजावणी करण्यासाठी आवश्यक असलेले प्रशिक्षण सर्व आरोग्य सेवा कर्मचार्यांना देण्यात यावे.</p>

            <p>3.	सर्व गरोदर मातांना स्तनपानाचे फायदे आणि त्याचे व्यवस्थापन समजावून सांगावेत. </p>

            <p>4.	बाळाच्या जन्मानंतर अर्ध्या तासाच्या आता बाळाला स्तनपान सुरू करण्यासाठी नवोदित आईला मदत करावी. </p>

            <p>5.	स्तनपान कसे द्यावे हे आईला दाखवावे आणि बाळ दूध पित नसतानाही स्तनामध्ये दूध कसे राखावे तेही दाखवावे. </p>

            <p>6.	वैद्यकीय गरज असल्याशिवाय नवजात बाळाला स्तनातील दुधाशिवाय कोणतेही खाद्य किंवा पेय देऊ नये </p>

            <p>7.	आई आणि बाळाला 24 तास एकत्र राहण्याचा सराव करून घ्यावा.</p>

            <p>8.	बाळाने मागणी केल्याबरोबर त्याला स्तनपान देण्यास प्रोत्साहन द्यावे.</p>

            <p>9.	स्तनपान करणार्या बाळांना कोणतेही कृत्रिम निपल किंवा पॅसिफायर देऊ नये.</p>

            <p>10.	स्तनपानाला प्रोत्साहन देणारा गट स्थापन करण्यास मदत करावी आणि आईला हॉस्पिटल अथवा क्लिनिकमधून घरी जाऊ दिल्यानंतर तिकडे जाण्यास सांगावे.</p>

            <p>&nbsp;</p>


        </body>
</html>
