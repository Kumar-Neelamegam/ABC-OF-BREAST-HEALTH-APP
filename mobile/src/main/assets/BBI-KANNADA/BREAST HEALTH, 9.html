<!DOCTYPE html>
<html xmlns="http://www.w3.org/1999/xhtml">
<head>
    <title></title>
     <link rel="stylesheet"  type="text/css" href="../css/bbi.common.css">


    </head>

        <body>
            <div class="align">
                <p class="h2" style="text-align:center;">ಬೆನೈನ್ ಸ್ತನದ ಆರೋಗ್ಯ ಸಮಸ್ಯೆಗಳು  <br /> ಎದೆಹಾಲುಣಿಸುವುದು</p>
               

            </div>

          


            <p>ಎದೆಹಾಲುಣಿಸುವುದು ನವಜಾತ ಮಕ್ಕಳಿಗೆ ಅವರಿಗೆ ಅಗತ್ಯವಾಗುವ ಪೌಷ್ಟಿಕಾಂಶಗಳನ್ನು ಒದಗಿಸುವುದು ಅತ್ಯುತ್ತಮ ವಿಧಾನವಾಗಿರುತ್ತದೆ. ಡಬ್ಲ್ಯುಎಚ್‌ಒವು ಮಗುವಿಗೆ ಆರು ತಿಂಗಳು ಆಗುವವರೆಗೆ ಎದೆಹಾಲುಣಿಸುವುದನ್ನು ಮತ್ತು ಪೌಷ್ಟಿಕಾಂಶಯುಕ್ತ ಸಂಪೂರಕ ಆಹಾರಗಳೊಂದಿಗೆ ಸತತವಾಗಿ ಎದೆಹಾಲುಣಿಸುವಿಕೆಯನ್ನು ಎರಡು ವರ್ಷ ಮತ್ತು ಹೆಚ್ಚಿನ ಸಮಯ ಮುಂದುವರಿಸುವಂತೆ ಶಿಫಾರಸು ಮಾಡುತ್ತದೆ.</p>

            <font class="sub">ಮಗುವಿಗೆ ಪ್ರಯೋಜನಗಳು </font>

            <ul>
			
<li>ಮಕ್ಕಳಿಗೆ ತಾಯಿಯ ಎದೆಹಾಲು ಅತಿ ಆರೋಗ್ಯಕರವಾದ ಆಹಾರವಾಗಿದೆ. ಹುಟ್ಟಿದ ಮೊದಲ ಕೆಲವು ದಿನಗಳಲ್ಲಿ ಸ್ತನಗಳಿಂದ ಬರುವ ಕೊಲೊಸ್ಟ್ರಮ್ (ಹಳದಿ, ನೀರಿನಂತಹ ಹಾಲು) ಮಗುವಿನ ಜೀರ್ಣ ವ್ಯವಸ್ಥೆಯ ಬೆಳವಣಿಗೆ ಹಾಗೂ ಕಾರ್ಯನಿರ್ವಹಣೆಯಲ್ಲಿ ಸಹಾಯ ಮಾಡುತ್ತದೆ. </li>
<li>ಎದೆಹಾಲನ್ನು ಸುಲಭವಾಗಿ ಜೀರ್ಣಿಸಿಕೊಳ್ಳಬಹುದು ಮತ್ತು ಎದೆಹಾಲುಣಿಸಿರುವ ಮಕ್ಕಳು ಕಡಿಮೆ ಮಲಬದ್ಧತೆ ಹಾಗೂ ಕಡಿಮೆ ಆಹಾರ ಸೇವನೆಯ ಸಮಸ್ಯೆಗಳನ್ನು ಹೊಂದಿರುತ್ತಾರೆ. </li>
<li>ತಾಯಿಯ ಎದೆಹಾಲಿನಲ್ಲಿರುವ ಕೊಬ್ಬಿನ ಆಮ್ಲಗಳು ಮಗುವಿನ ಮೆದುಳಿನ ಬೆಳವಣಿಗೆಯಲ್ಲಿ ಸಹಾಯ ಮಾಡುತ್ತವೆ ಎನ್ನುವುದು ರುಜುವಾತಾಗಿದೆ.  ತಾಯಿಯ ಎದೆಹಾಲನ್ನು ಚೆನ್ನಾಗಿ ಉಂಡ ಮಕ್ಕಳು ಸೋಂಕು, ಬೇಧಿ, ಅಸ್ತಮಾ, ಬೊಜ್ಜು,ಅಲರ್ಜಿಗಳಿಗೆ ತುತ್ತಾಗುವ ಅಪಾಯ ಕಡಿಮೆ ಇರುತ್ತದೆ. </li>
<li>ಎದೆಹಾಲಿನಲ್ಲಿರುವ ಪ್ರತಿಕಾಯಗಳು ಮಗುವಿನ ರೋಗನಿರೋಧಕತೆಯನ್ನು ಹೆಚ್ಚಿಸುತ್ತವೆ, ಇದು ಅಸ್ವಸ್ಥತೆಯ ವಿರುದ್ಧ ಹೋರಾಡಲು ಸಹಾಯ ಮಾಡುತ್ತದೆ. </li>
<li>ಮೊಲೆಹಾಲು ಸೇವಿಸಿದ ಮಕ್ಕಳು ಹಠಾತ್ ಶಿಶು ಮರಣ ಖಾಯಿಲೆ ಎನ್ನುವ (ಸಿಡ್ಸ್) ಸ್ಥಿತಿಯ ಕಡಿಮೆ ಅಪಾಯವನ್ನು ಹೊಂದಿರುತ್ತಾರೆ, ಇದರಲ್ಲಿ ಮಕ್ಕಳು ಹಾಸಿಗೆಯಲ್ಲಿ ಇಟ್ಟೊಡನೆಯೇ ಮರಣಿಸಿರುವುದು ಕಂಡುಬರುತ್ತದೆ ಮತ್ತು ಯಾವುದೇ ರೀತಿಯು ಸಮಸ್ಯೆ ಕಂಡುಬರುವುದಿಲ್ಲ. </li>
 
            </ul>

            <font class="sub">ತಾಯಿಗೆ ಪ್ರಯೋಜನಗಳು </font>

            <ul>
			
 <li>ಎದೆಹಾಲುಣಿಸುವುದು ತಾಯಿ ಮತ್ತು ಮಗುವಿನ ನಡುವೆ ವಿಶಿಷ್ಟ ಮಾನಸಿಕ ಸಂಬಂಧವನ್ನು ರೂಪಿಸುತ್ತದೆ. </li>
 <li>ಇದು ಯಾವಾಗಲೂ ಲಭ್ಯವಿರುತ್ತದೆ ಮತ್ತು ಬಾಟಲಿ ಆಹಾರಕ್ಕೆ ಹೋಲಿಸಿದಲ್ಲಿ ಅಗ್ಗವಾಗಿದೆ. </li>
 <li>್ರಸವಾನಂತರದ ಖಿನ್ನತೆಯ ಘಟನೆಗಳನ್ನು ತಗ್ಗಿಸುವಲ್ಲಿ ಮೊಲೆಹಾಲುಣಿಸುವುದು ಸಹಾಯ ಮಾಡುತ್ತದೆ ಎನ್ನುವುದು ರುಜುವಾತಾಗಿದೆ. </li>
 <li>ಮೊಲೆಹಾಲುಣಿಸುವುದು ಒಕ್ಸಿಟೋಸಿನ್ ಹಾರ್ಮೋನ್ ಅನ್ನು ಬಿಡುಗಡೆ ಮಾಡುತ್ತದೆ, ಇದು ಗರ್ಭಾಶಯವು ಸಂಕೋಚನವಾಗುವುದಕ್ಕೆ ಮತ್ತು ಬೇಗನೇ ಮೊದಲಿನ ಗಾತ್ರಕ್ಕೆ ಬರುವುದಕ್ಕೆ ಸಹಾಯ ಮಾಡುತ್ತದೆ, ಇದು ಪ್ರಸವದ ನಂತರ ಅತಿಯಾದ ರಕ್ತಸ್ರಾವವನ್ನು ತಡೆಯುತ್ತದೆ. </li>
 <li>ಇದು ಬೇಗನೇ ತೂಕ ಕಡಿಮೆ ಮಾಡಲು ಸಹಾಯ ಮಾಡುತ್ತದೆ. </li>
 <li>ಮೊಲೆಹಾಲುಣಿಸುವುದು ಸ್ತನ ಕ್ಯಾನ್ಸರ್ ಉಂಟಾಗುವ ಅಪಾಯವನ್ನು ತಗ್ಗಿಸುತ್ತದೆ ಮತ್ತು ಗರ್ಭಾಶಯ ಹಾಗೂ ಅಂಡಾಶಯದ ಕ್ಯಾನ್ಸರ್ ಅಪಾಯವನ್ನು ತಗ್ಗಿಸುವುದಕ್ಕೆ ಮೊಲೆಹಾಲುಣಿಸುವುದು ಸಹಾಯ ಮಾಡುತ್ತದೆ ಎನ್ನುವುದನ್ನು ಕಂಡುಕೊಳ್ಳಲು ಪುರಾವೆಗಳನ್ನು ಸಂಗ್ರಹಿಸಲಾಗುತ್ತಿದೆ. </li>
 <li>ಜೊತೆಗೆ ಪ್ರಸವಾನಂತರದ ಖಿನ್ನತೆಯ ಘಟನೆಗಳನ್ನು ತಗ್ಗಿಸುವಲ್ಲಿ ಮೊಲೆಹಾಲುಣಿಸುವುದು ಸಹಾಯ ಮಾಡುತ್ತದೆ ಎನ್ನುವುದು ರುಜುವಾತಾಗಿದೆ. </li>


                
            </ul>

            <font class="sub">ಕೆಲವು ತಪ್ಪುಕಲ್ಪನೆಗಳನ್ನು ಹೋಗಲಾಡಿಸುವುದು </font>

            <ul>
                <li>ಗರ್ಭಧಾರಣೆ ಹಾಗೂ ಎದೆಹಾಲುಣಿಸುವ ಮಾಡುವ ವೇಳೆ ಸ್ತನ ಕ್ಯಾನ್ಸರ್ ಉಂಟಾಗುವುದಿಲ್ಲ ಎನ್ನುವುದು ತಪ್ಪಿಕಲ್ಪನೆ. ಗರ್ಭಧಾರಣೆ ಹಾಗೂ ಎದೆಹಾಲುಣಿಸುವ ವೇಳೆಯಲ್ಲಿಯೂ ಸ್ತನ ಕ್ಯಾನ್ಸರ್ ಉಂಟಾಗಬಹುದು. ಗರ್ಭಧಾರಣೆ ಹಾಗೂ ಎದೆಹಾಲುಣಿಸುವ ಅವಧಿಯಲ್ಲಿಯೂ 'ಸ್ತನದ ಕುರಿತು ತಿಳುವಳಿಕೆ' ಇರುವುದು ಅತ್ಯಂತ ಮಹತ್ವದ್ದು. ಯಾವುದೇ ಬದಲಾವಣೆಗಳು ಕಂಡುಬಂದಲ್ಲಿ, ಯಾವುದೇ ಅಸಹಜತೆಯ ಸಾಧ್ಯತೆಯನ್ನು ಅಲ್ಲಗಳೆಯಲು ತಜ್ಞವೈದ್ಯರ ಜೊತೆ ಸಮಾಲೋಚನೆ ಅತ್ಯಗತ್ಯ. </li>
                <li>ತಾಯಿಯ ಮೊಲೆಹಾಲಿನಿಂದ ಸ್ತನ ಕ್ಯಾನ್ಸರ್ ಹರಡುತ್ತದೆ ಎನ್ನುವುದಕ್ಕೆ ಯಾವುದೇ ಪುರಾವೆಗಳಿಲ್ಲ. ಆದರೆ ತಾಯಿ ಕಿಮೋಥೆರಪಿಯನ್ನು ಪಡೆಯುತ್ತಿರುವಾಗ ಮೊಲೆಹಾಲುಣಿಸುವಂತಿಲ್ಲ, ಏಕೆಂದರೆ ಔಷಧಗಳು ಮಗುವಿಗೆ ಹಾನಿಯುಂಟುಮಾಡುತ್ತವೆ. </li>
                <li>ಕ್ಷಯ ಸಕ್ರಿಯವಾಗಿರುವಾಗಲೂ ತಾಯಿಯು ಮಗುವಿಗೆ ಮೊಲೆಹಾಲನ್ನು ಉಣಿಸದಂತೆ ಶಿಫಾರಸು ಮಾಡಲಾಗಿದೆ, ಏಕೆಂದರೆ ಸೋಂಕು ತಾಯಿಯಿಂದ ಮಗುವಿಗೆ ಹರಡುತ್ತದೆ. ತಾಯಿಯು ತೆಗೆದುಕೊಂಡಿರುವ ಕೆಲವು ಔಷಧಗಳ ಹಾನಿಕಾರಕ ಪರಿಣಾಮಗಳು ಮೊಲೆಹಾಲಿನ ಮೂಲಕ ಮಗುವಿಗೆ ಹೋಗಬಹುದು. ಮೊಲೆಹಾಲನ್ನು ಉಣಿಸುವ ಮೊದಲು ವೈದ್ಯರನ್ನು ಸಲಹೆಯನ್ನು ಪಡೆಯುವುದು ಯಾವಾಗಲೂ ಸೂಕ್ತವಾಗಿರುತ್ತದೆ. ಮಾದಕ ವಸ್ತು ಸೇವಿಸುವ ಸ್ತ್ರೀ ಮೊಲೆಹಾಲುಣಿಸದೇ ಇರಲು ಸೂಚಿಸಲಾಗಿದೆ. </li>
                <li>ಸ್ತನಕ್ಕೆ ಸೋಂಕು ಉಂಟಾದರೆ (ಮೊಲೆಹಾಲುಣಿಸುವುದರಿಂದ ಉಂಟಾದ ಮಸ್ಟೈಟಿಸ್) ಮೊಲೆಹಾಲುಣಿಸುವುದನ್ನು ನಿಲ್ಲಿಸಬೇಕು ಎಂದು ಕೆಲವು ಸ್ತ್ರೀಯರು ಭಾವಿಸುತ್ತಾರೆ. ಆದರೆ ಸ್ತನಕ್ಕೆ ಸೋಂಕು ಉಂಟಾದರೂ (ಮಸ್ಟೈಟಿಸ್) ಮೊಲೆಹಾಲುಣಿಸುವುದನ್ನು ನಿಲ್ಲಿಸಬಾರದು ಎನ್ನುವುದು ವಾಸ್ತವಿಕ ಅಂಶ. ನೈಜವಾಗಿ ಮೊಲೆಹಾಲುಣಿಸುವುದು ನಾಳಗಳನ್ನು ಸರಿಯಾದ ಸ್ಥಿತಿಯಲ್ಲಿರಿಸುವುದು ಮತ್ತು ಸ್ತನದ ಸೋಂಕು ಸುಧಾರಿಸುವಂತೆ ಮಾಡುವುದು. ಸ್ತನದ ಸೋಂಕಿನ ಚಿಹ್ನೆ ಕಂಡುಬಂದಾಗ ಅತ್ಯಂತ ಬೇಗನೇ ತಜ್ಞವೈದ್ಯರನ್ನು ಕಾಣುವುದು ಮುಖ್ಯವಾಗಿದೆ. ಆರಂಭಿಕವಾಗಿ ಸೋಂಕುಗಳನ್ನು ನಿಯಂತ್ರಿಸಲು ಆ್ಯಂಟಿಬಯಾಟಿಕ್ ಬಳಸುತ್ತಾರೆ. ಒಂದು ವೇಳೆ ಬೊಕ್ಕೆಯೇನಾದರೂ ಕಂಡಲ್ಲಿ, ಅಂತಹ ಬೊಕ್ಕೆಯ ಅಲ್ಟ್ರಾಸೌಂಡ್ ಆಧರಿತ ಹೀರಿ ತೆಗೆಯುವಿಕೆಯನ್ನು ಪ್ರಯತ್ನಿಸಬೇಕು. ಸಾಂಪ್ರದಾಯಿಕ ವಿಧಾನಗಳು ವಿಫಲವಾದಲ್ಲಿ, ಕೊಯ್ತ ಹಾಗೂ ಕೀವಿನ ಬೊಕ್ಕೆಯಿಂದ ಕೀವು ಹೊರಹಾಕುವುದನ್ನು ಮಾಡಬೇಕು. </li>
                <li>ಗರ್ಭಾವಸ್ಥೆ ಮತ್ತು ಮೊಲೆಹಾಲುಣಿಸುವ ಸಂದರ್ಭದಲ್ಲಿ ಸ್ಕ್ರೀನಿಂಗ್ ಮಮ್ಮೋಗ್ರಾಂಗಳನ್ನು ನಡೆಸಬಾರದು. ಸ್ಕ್ರೀನಿಂಗ್ ಮಮ್ಮೋಗ್ರಾಂ (ಅಂದರೆ ರೋಗಲಕ್ಷಣವಿಲ್ಲದ ಸ್ತ್ರೀಯರಿಗೆ ಸ್ತನಗಳ ಎಕ್ಸ್-ರೇಯು ಮೊದಲ ಹಂತದ ಸುಲಭವಾಗಿ ತಿಳಿಯಲಾಗದ ಸ್ತನ ಕ್ಯಾನ್ಸರ್ ಪತ್ತೆ ಮಾಡಲು). ಮಮ್ಮೋಗ್ರಾಂನ ವಿಕಿರಣದ ಡೋಸ್ ಕಡಿಮೆಯಿದ್ದರೂ (ಡೆಂಟಲ್ ಎಕ್ಸ್-ರೇಯಷ್ಟು) ಭ್ರೂಣ ಅಥವಾ ಪಿಂಡವನ್ನು ವಿಕಿರಣಕ್ಕೆ ಒಡ್ಡಿಕೊಳ್ಳದಂತೆ ಮಾಡುವುದು ಒಳ್ಳೆಯದು. </li>
                <li>2009 ರಲ್ಲಿ ಬಿಡುಗಡೆ ಮಾಡಿರುವ ವಿಶ್ವ ಆರೋಗ್ಯಸಂಸ್ಥೆಯ (ಡಬ್ಲ್ಯುಎಚ್‌ಒ) ಶಿಫಾರಸಿನಂತೆ, ಕಡಿಮೆ ಹಾಗೂ ಮಧ್ಯಮ ಆದಾಯದ ದೇಶಗಳಲ್ಲಿ, ಎಚ್‌ಐವಿ ಪಾಸಿಟಿವ್ ತಾಯಂದಿರುವ ಎದೆಹಾಲುಣಿಸಬಹುದು ಆದರೆ ಅವರು ತಾಯಿಯಿಂದ ಮಗುವಿಗೆ ಎಚ್‌ಐವಿ ಹರಡುವುದನ್ನು ತಡೆಯಲು ಗರ್ಭಾವಸ್ಥೆಯ 14ನೇ ವಾರದಿಂದಲೇ ಆ್ಯಂಟಿ ರೆಟ್ರೋವೈರಲ್ ಥೆರಪಿ (ಎಆರ್‌ವಿಟಿ) ತೆಗೆದುಕೊಳ್ಳುವುದನ್ನು ಆರಂಭಿಸಿರಬೇಕು. ಈ ಚಿಕಿತ್ಸೆಯನ್ನು ಮೊಲೆಹಾಲುಣಿಸುವುದನ್ನು ನಿಲ್ಲಿಸುವವರೆಗೂ ಮುಂದುವರಿಸಬೇಕು. ವಿಶ್ವ ಆರೋಗ್ಯಸಂಸ್ಥೆಯು ಎಚ್‌ಐವಿ ಪಾಸಿಟಿವ್ ಇರುವ ತಾಯಂದಿರುವ ತಮ್ಮ ಮಕ್ಕಳಿಗೆ 6 ತಿಂಗಳುಗಳವರೆಗೆ ಮೊಲೆಹಾಲುಣಿಸುವಂತೆ, ನಂತರ ಸೂಕ್ತ ಪೂರಕ ಆಹಾರವನ್ನು ನೀಡಲು ಆರಂಭಿಸುವಂತೆ ಹಾಗೂ ಮೊದಲ 12 ತಿಂಗಳುಗಳವರೆಗೆ ಮೊಲೆಹಾಲುಣಿಸುವುದನ್ನು ಮುಂದುವರಿಸುವಂತೆ ಶಿಫಾರಸು ಮಾಡುತ್ತದೆ. ಸ್ಪಷ್ಟವಾದ ಸಂದೇಶವೆಂದರೆ ಎಚ್‌ಐವಿ ಪಾಸಿಟಿವ್ ತಾಯಂದಿರನ್ನು (ಅವರು ಆ್ಯಂಟಿ ರೆಟ್ರೋವೈರಲ್ ಥೆರಪಿಯನ್ನು ಪಡೆಯುವ ಸಾಧ್ಯತೆಯಿರುವಾಗ) ಒಳಗೊಂಡಂತೆ ಎಲ್ಲ ತಾಯಂದಿರಿಗೂ ಎದೆಹಾಲುಣಿಸುವುದು ಉತ್ತಮ ಆಯ್ಕೆಯಾಗಿರುತ್ತದೆ. </li>
            </ul>

            <font class="sub" style="text-align:center;">ಸ್ತನದ ತಿಳುವಳಿಕೆ 5 ಅಂಶಗಳ ಕೋಡ್ </font>

            <ol>
 <li style="color: #c7007f">ನಿಮಗೆ ಯಾವುದು ಸಾಮಾನ್ಯ ಎಂದು ತಿಳಿದುಕೊಳ್ಳಿ </li>
 <li style="color: #c7007f">ಯಾವುದು ನೋಟಕ್ಕೆ ಮತ್ತು ಅನಿಸಿಕೆಗೆ ಬದಲಾವಣೆಯಾಗುತ್ತದೆ ಎಂದು ತಿಳಿಯಿರಿ. </li>
 <li style="color: #c7007f">ಕಾಣುವಿಕೆ ಮತ್ತು ಅನಿಸಿಕೆ ಬರುವ ರೀತಿ </li>
 <li style="color: #c7007f">ತಡಮಾಡದೇ ಯಾವುದೇ ಬದಲಾವಣೆಗಳನ್ನು ವೈದ್ಯರಿಗೆ ವರದಿ ಮಾಡಿ </li>
 <li style="color: #c7007f">40 ವರ್ಷದಿಂದ ಆರಂಭಿಸಿ ಪ್ರತಿ ವರ್ಷ ಸ್ಕ್ರೀನಿಂಗ್ ಮಮ್ಮೋಗ್ರಾಂಗೆ ಒಳಗಾಗುವುದು </li>

               
            </ol>

       

            <p class="sub">ಮೊಲೆಹಾಲುಣಿಸುವಲ್ಲಿ 10 ಹಂತಗಳು</p>

            <p>(ಉಲ್ಲೇಖ: ವಿಶ್ವ ಆರೋಗ್ಯ ಸಂಸ್ಥೆ)</p>

            <p>ತಾಯ್ತನದ  ಸೇವೆಯನ್ನು ಹಾಗೂ ನವಜಾತ ಶಿಶುಗಳ ಕಾಳಜಿಯನ್ನು ಒದಗಿಸುವ ಪ್ರತಿಯೊಂದು ಸೌಲಭ್ಯವೂ ಹೀಗಿರಬೇಕು: </p>

<p>1. ಎಲ್ಲ ಆರೋಗ್ಯ ಕಾಳಜಿ ಸಿಬ್ಬಂದಿಗೆ ವಾಡಿಕೆಯಂತೆ ತಿಳಿಸಿರುವ ಲಿಖಿತ ಮೊಲೆಹಾಲುಣಿಸುವ ನೀತಿಯನ್ನು ಹೊಂದಿರುವುದು. </p>
<p>2. ಎಲ್ಲ ಆರೋಗ್ಯ ಕಾಳಜಿ ಸಿಬ್ಬಂದಿಗೆ ಈ ನೀತಿಯನ್ನು ಜಾರಿಗೊಳಿಸಲು ಅಗತ್ಯ ಕೌಶಲಗಳನ್ನು ಒದಗಿಸುವುದು. </p>
<p>3. ಎಲ್ಲ ಗರ್ಭಿಣಿಯರಿಗೆ ಮೊಲೆಹಾಲುಣಿಸುವುದರ ಪ್ರಯೋಜನಗಳು ಹಾಗೂ ನಿರ್ವಹಣೆಯನ್ನು ತಿಳಿಸುವುದು. </p>
<p>4. ತಾಯಂದಿರಿಗೆ ಎದೆಹಾಲುಣಿಸುವುದನ್ನು ಮಗುವಿನ ಜನನದ ಅರ್ಧ ಗಂಟೆಯಲ್ಲಿಯೇ ಆರಂಭಿಸಲು ಸಹಾಯ ಮಾಡುವುದು. </p>
<p>5. ತಾಯಂದಿರಿಗೆ ಎದೆಹಾಲುಣಿಸುವುದು ಹೇಗೆ ಮತ್ತು ಮಕ್ಕಳಿಂದ ದೂರವಿದ್ದರೂ ಎದೆಹಾಲುಣಿಸುವುದನ್ನು ಮುಂದುವರಿಸುವುದು ಹೇಗೆ ಎನ್ನುವುದನ್ನು ತೋರಿಸುವುದು. </p>
<p>6. ನವಜಾತ ಶಿಶುವಿಗೆ ಮೊಲೆಹಾಲು ಹೊರತುಪಡಿಸಿ (ವೈದ್ಯಕೀಯ ಸೂಚನೆ ಇಲ್ಲದೇ ಇದ್ದರೆ) ಬೇರೆ ಏನನ್ನೂ ತಿನ್ನಲು ಅಥವಾ ಕುಡಿಯಲು ನೀಡದಿರುವುದು. </p>
<p>7. ದಿನದ 24 ಗಂಟೆಯೂ ತಾಯಿ ಮತ್ತು ಮಗು ಜೊತೆಯಲ್ಲಿಯೇ ಇರುವಂತೆ ಕೋಣೆಯಲ್ಲಿಯೇ ಇರುವುದನ್ನು ರೂಢಿಸಿಕೊಳ್ಳುವಂತೆ ಮಾಡುವುದು. </p>
<p>8. ಮಗು ಕೇಳಿದಾಗ ಮೊಲೆಹಾಲುಣಿಸುವುದನ್ನು ಉತ್ತೇಜಿಸುವುದು. </p>
<p>9. ಮೊಲೆಹಾಲುಣ್ಣುವ ಮಕ್ಕಳಿಗೆ ಕೃತಕ ಟೀಟ್‌ಗಳು ಅಥವಾ ಪೇಸಿಫೈಯರ್‌ಗಳು (ಡಮ್ಮಿಗಳು ಅಥವಾ ಸೂತರ್‌ಗಳು ಎನ್ನುತ್ತಾರೆ) ನೀಡದೇ ಇರುವುದು. </p>
<p>10. ಮೊಲೆಹಾಲುಣಿಸುವುದನ್ನು ಬೆಂಬಲಿಸುವ ಸಮೂಹಗಳನ್ನು ರೂಪಿಸಲು ನೆರವಾಗುವುದು ಹಾಗೂ ಆಸ್ಪತ್ರೆ ಅಥವಾ ಕ್ಲಿನಿಕ್‌ನಿಂದ ಡಿಸ್ಚಾರ್ಜ್ ಆಗುತ್ತಿರುವಂತೆ ತಾಯಂದಿರನ್ನು ಅವುಗಳನ್ನು ಸಂಪರ್ಕಿಸುವಂತೆ ಸೂಚಿಸುವುದು.  </p>
 

 
             


        </body>
</html>
