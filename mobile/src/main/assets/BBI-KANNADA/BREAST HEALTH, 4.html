<html><head>
   
    <title></title>
           <link rel="stylesheet"  type="text/css" href="../css/bbi.common.css">
</head>


 

<body>
   
 <div class="align">
        <p class="h2" style="text-align:center;">ಬೆನೈನ್ ಸ್ತನ ಆರೋಗ್ಯ ಸಮಸ್ಯೆಗಳು <br/>ಋತುಚಕ್ರಕ್ಕೆ ಸಂಬಂಧಿಸಿ ಸ್ತನ ನೋವು</p>
    </div>

     


<p></p>
<div style="text-align:center;">
<div class="container"><img class="img-responsive" src="../images/bh1.png" alt="" width="80%" height="80%" /></div> </div>

<p class="story">ಕಳೆದ ಆರು ತಿಂಗಳುಗಳಿಂದಲೂ 35 ವರ್ಷದ ನೀತು ಅವರು (ಹೆಸರು ಬದಲಿಸಲಾಗಿದೆ) ಎರಡೂ ಸ್ತನಗಳಲ್ಲಿ ಅಸೌಖ್ಯವನ್ನು ಅನುಭವಿಸುತ್ತಿದ್ದಾರೆ ಮತ್ತು ಇದು ಆಕೆಯ ಋತುಸ್ರಾವದ ಮೊದಲಿಗಿಂತಲೂ ಹೆಚ್ಚು ಉಲ್ಬಣಿಸಿದೆ. </p>
<p class="question">ಸ್ತನ ನೋವು ಎಷ್ಟು ಸಾಮಾನ್ಯವಾಗಿದೆ?</p>
<p >ಎಲ್ಲ ವಯಸ್ಸಿನ ಸ್ತ್ರೀಯರಲ್ಲಿಯೂ ಸ್ತನ ನೋವು ಅತ್ಯಂತ ಸಾಮಾನ್ಯವಾಗಿದೆ. ಉದಾಹರಣೆಗೆ, ಮೂರರಲ್ಲಿ ಇಬ್ಬರು ಋತುಚಕ್ರ ನಿಲುಗಡೆಯ ಪೂರ್ವಸ್ಥಿತಿಯಲ್ಲಿರುವ ಸ್ತ್ರೀಯರು (ಋತುಚಕ್ರ ನಿಲುಗಡೆಗೆ ಒಳಗಾಗಿರದ/ಜೀವನ ಬದಲಾವಣೆಗೆ ಒಳಗಾಗಿರದವರು) ಇದನ್ನು ತಮ್ಮ ಜೀವನದ ಯಾವುದೋ ಒಂದು ಸಮಯದಲ್ಲಿ ಅನುಭವಿಸುವರು.  ಸ್ತನ ನೋವು ಆತಂಕವನ್ನು ಉಂಟುಮಾಡುತ್ತದೆ ಮತ್ತು ಹೆಚ್ಚಿನ ಸ್ತ್ರೀಯರು ಇದು ಸ್ತನ ಕ್ಯಾನ್ಸರಿಗೆ ಸಂಬಂಧಿಸಿದೆ ಎಂದು ಭಾವಿಸುತ್ತಾರೆ. ಸ್ತನ ನೋವು ಮಾತ್ರವೇ ಸಾಮಾನ್ಯವಾಗಿ ಸ್ತನ ಕ್ಯಾನ್ಸರಿನ ಚಿಹ್ನೆ ಅಲ್ಲ. ವಾಸ್ತವಿಕವಾಗಿ ಸ್ತನ ಕ್ಯಾನ್ಸರಿನ ಮೊದಲ ಹಂತದಲ್ಲಿರುವ ಸ್ತ್ರೀಯರು ಕೇವಲ ನೋವುರಹಿತ ಗಂಟನ್ನು ಮಾತ್ರವೇ ಹೊಂದಿರುತ್ತಾರೆ.</p>
<p class="question">ಋತುಚಕ್ರಕ್ಕೆ ಸಂಬಂಧಿಸಿದ ಸ್ತನ ನೋವಿನ ವಿಧಗಳು ಯಾವುವು?</p>
<p >ಇಲ್ಲಿ ಎರಡು ಬೇರೆ ಬೇರೆ ರೀತಿಯ ಸ್ತನ ನೋವುಗಳಿವೆ ಎರಡನ್ನೂ ಕೂಡ ಚಿಕಿತ್ಸೆ ಮಾಡಬಹುದು. ಸ್ತ್ರೀಯ ಸಾಮಾನ್ಯ ಋತುಚಕ್ರದ ಜೊತೆಯಲ್ಲಿ ಉಂಟಾಗುವ ಸ್ತನ ನೋವನ್ನು ಋತುಚಕ್ರಕ್ಕೆ ಸಂಬಂಧಿಸಿದ ಸ್ತನ ನೋವು ಎನ್ನಬಹುದು. ಸ್ತ್ರೀಯರಿಗೆ ಇದು ಅವರ ಋತುಚಕ್ರಕ್ಕಿಂತ ಒಂದು ವಾರ ಮೊದಲು ಅಸೌಖ್ಯದ ರೂಪದಲ್ಲಿ ಅಥವಾ ಅವರ ಸ್ತನಗಳಲ್ಲಿ ಗಂಟುಗಳ ರೂಪದಲ್ಲಿ ಅನುಭವಕ್ಕೆ ಬರಬಹುದು. ನೋವು ಸೌಮ್ಯದಿಂದ ತೀವ್ರವಾಗಿರುತ್ತದೆ ಮತ್ತು ಸ್ತನಗಳು ಎಳಸಾಗಿರಬಹುದು ಮತ್ತು ಸ್ಪರ್ಶಿಸಿದಾಗ ನೋವು ಉಂಟುಮಾಡಬಹುದು. ಒಮ್ಮೆ ಋತುಚಕ್ರ ಆರಂಭವಾದ ಮೇಲೆ ಇದು ಹೆಚ್ಚಿನ ವೇಳೆ ಮಾಯವಾಗುತ್ತದೆ.</p>
<p >ಉಳಿದವರು ಬಹಳ ಕಾಲ ಸ್ತನದಲ್ಲಿ ಹಾಗೆಯೇ ನೋವಿಗೆ ತುತ್ತಾಗುವ ಸಾಧ್ಯತೆಯಿದ್ದು ಇದು ಅವರ ಋತುಚಕ್ರಕ್ಕೆ ಸಂಬಂಧಿಸಿರದೇ ದೇಹದ ಬೇರೆ ಯಾವುದೋ ಭಾಗದಿಂದ ಬಂದಿರುತ್ತದೆ. ಇದನ್ನು ಋತುಚಕ್ರಕ್ಕೆ ಸಂಬಂಧಿಸಿಲ್ಲದ ಸ್ತನ ನೋವು ಎನ್ನಲಾಗುತ್ತದೆ.</p>
<p class="question">ಋತುಚಕ್ರಕ್ಕೆ ಸಂಬಂಧಿಸಿದ ಸ್ತನ ನೋವಿನ ಕಾರಣಗಳೇನು?</p>
<p >ಋತುಚಕ್ರಕ್ಕೆ ಸಂಬಂಧಿಸಿದ ನೋವು ಋತುಚಕ್ರಕ್ಕೆ ಸಂಬಂಧಿಸಿದ್ದರೂ, ಇದರ ನೈಜ ಕಾರಣಗಳು ತಿಳಿದಿರುವುದಿಲ್ಲ. ನೋವು ಉಂಟಾಗುವುದು ಗರ್ಭನಿರೋಧಕ ಮಾತ್ರೆ, ಕೆಲವು ಖಿನ್ನತೆ ನಿರೋಧಕ ಹಾಗೂ ಗಿಡಮೂಲಿಕೆ ಔಷಧಗಳನ್ನು ತೆಗೆದುಕೊಳ್ಳಲು ಆರಂಭಿಸುವುದಕ್ಕೆ ಕೂಡ ಸಂಬಂಧಿಸಿರಬಹುದು.</p>
<p >ಋತುಚಕ್ರದ ಅವಧಿಯಲ್ಲಿ ಋತುಚಕ್ರಕ್ಕೆ ಸಂಬಂಧಿಸಿದ ಸ್ತನದ ನೋವು ಬದಲಾಗುತ್ತಿರುವ ಹಾರ್ಮೋನ್ ಮಟ್ಟಗಳಿಗೆ ಸಂಬಂಧಿಸಿರುತ್ತದೆ ಮತ್ತು ಇನ್ನೂ ಋತುಚಕ್ರ ನಿಂತಿರದ ಸ್ತ್ರೀಯರ ಮೇಲೆ ಪರಿಣಾಮ ಬೀರುತ್ತದೆ. ಈ ಹಾರ್ಮೋನ್ ಬದಲಾವಣೆಗಳು ಸ್ತನದ ಅಂಗಾಂಶವನ್ನು ಹೆಚ್ಚು ಸೂಕ್ಷ್ಮವಾಗಿಸುತ್ತವೆ, ಬದಲಾಗಿ ಇದು ಸ್ತನದ ನೋವನ್ನು ಉಂಟುಮಾಡುತ್ತದೆ.</p>
<p >ಇದು ಒಂದು ಸ್ತನವನ್ನು ಅಥವಾ ಎರಡೂ ಸ್ತನಗಳನ್ನು ಪ್ರಭಾವಿಸಬಹುದು ಮತ್ತು ಕಂಕುಳು, ತೋಳಿನ ಕೆಳಭಾಗ ಮತ್ತು ಭುಜದ ಮುಂಭಾಗಕ್ಕೂ ವ್ಯಾಪಿಸಬಹುದು.</p>
<p >ಈ ರೀತಿಯ ನೋವು, ಅಂಡಾಶಯಗಳು ಕೆಲಸ ಮಾಡುವುದನ್ನು ನಿಲ್ಲಿಸಿದಾಗ ಸಾಮಾನ್ಯವಾಗಿ ಋತುಚಕ್ರ ನಿಂತ ನಂತರ ನಿಲ್ಲುತ್ತದೆ. ಅವರ ಋತುಚಕ್ರ ನಿಂತ ನಂತರ ಹಾರ್ಮೋನ್ ಬದಲಾವಣೆಯ ಚಿಕಿತ್ಸೆಯನ್ನು (ಎಚ್‌ಆರ್‌ಟಿ) ತೆಗೆದುಕೊಳ್ಳುತ್ತಿರುವ ಸ್ತ್ರೀಯರು ಕೂಡ ಸ್ತನ ನೋವಿಗೆ ತುತ್ತಾಗಬಹುದು. ಇದು ಏಕೆಂದರೆ ಎಚ್‌‌ಆರ್‌ಟಿಯು ಹಾರ್ಮೋನುಗಳನ್ನು ಋತುಚಕ್ರ ನಿಲ್ಲುವ ಪೂರ್ವದ ಸ್ಥಿತಿಯಲ್ಲಿ ಉಳಿಸುತ್ತದೆ. p>
<p class="question">ಋತುಚಕ್ರಕ್ಕೆ ಸಂಬಂಧಿಸಿದ ಸ್ತನ ನೋವಿಗೆ ಚಿಕಿತ್ಸೆ ಏನು?</p>
<p >ಸ್ತನ ನೋವಿಗೆ ಚಿಕಿತ್ಸೆ ಮಾಡುವ ಮೊದಲು ಸ್ತನದಲ್ಲಿ ಯಾವುದೇ ಅಸಹಜತೆ ಇಲ್ಲ ಎಂದು ಖಾತ್ರಿ ಮಾಡಿಕೊಳ್ಳಬೇಕು. ತ್ರಿವಳಿ ವಿಶ್ಲೇಷಣೆ ಅಂದರೆ ತಜ್ಞವೈದ್ಯರು ನಡೆಸುವ ವೈದ್ಯಕೀಯ ಸ್ತನ ಪರೀಕ್ಷೆ, ಮಮ್ಮೋಗ್ರಾಂ (ಸ್ತನಗಳ ಎಕ್ಸ್-ರೇ) ಮತ್ತು ಸ್ತನ ಅಲ್ಟ್ರಾಸೌಂಡ್ ಅನ್ನು ಒಳಗೊಂಡಿರುತ್ತದೆ.</p>

<div style="text-align:center;">
<div class="container"><img class="img-responsive" src="../images/bc3_kannada.png" alt="" width="80%" height="80%" /></div> </div>


<p>ಸ್ತನ ನೋವನ್ನು ಚಿಕಿತ್ಸೆ ಮಾಡುವುದಕ್ಕೆ ಸ್ತನ ನೋವು ಋತುಚಕ್ರದ ಸಹಜವಾದ ಭಾಗವಾಗಿರುತ್ತದೆ ಎಂದು ಖಾತ್ರಿಪಡಿಸಿಕೊಳ್ಳುವುದು ಗಣನೀಯವಾದ ಅಂಶವಾಗಿರುತ್ತದೆ. ಮೊದಲ ಸ್ಥಾನದಲ್ಲಿ, ಸರಳ ಸಂಗತಿಗಳನ್ನು ಪ್ರಯತ್ನಿಸಬಹುದು, ಅಂದರೆ ಕೆಫಿನ್, ಚಾಕೋಲೆಟ್ ಮತ್ತು ರೆಡ್ ವೈನ್ ಸೇವನೆ ಕಡಿಮೆ ಮಾಡುವುದು, ತಾಜಾ ಹಣ್ಣು ಮತ್ತು ತರಕಾರಿಗಳನ್ನು ಹೆಚ್ಚಿಗೆ ತಿನ್ನುವುದು ಮತ್ತು ಆರೋಗ್ಯಕರ ದೇಹತೂಕ ಕಾಯ್ದುಕೊಳ್ಳಲು ನಿಯಮಿತ ವ್ಯಾಯಾಮ ಮಾಡುವುದು.</p>
<p>ಸರಿಯಾಗಿ ಹೊಂದುವ ಹಾಗೂ ಚೆನ್ನಾಗಿರುವ ಬ್ರಾಗಳನ್ನು ಹಗಲು ಮತ್ತು ರಾತ್ರಿ ಧರಿಸುವುದು ಅನೇಕ ಹೆಣ್ಣುಮಕ್ಕಳಿಗೆ ಸಹಾಯಕಾರಿಯಾಗಿರುತ್ತದೆ. ಕೆಲವು ಹೆಣ್ಣುಮಕ್ಕಳಿಗೆ ರಿಲಾಕ್ಸೇಶನ್ ಟೇಪ್‌‌ಗಳಂತಹ ರಿಲಾಕ್ಸೇಶನ್ ಥೆರಪಿಗಳು ಋತುಸ್ರಾವ ಸಂಬಂಧಿ ಸ್ತನ ನೋವನ್ನು ತಗ್ಗಿಸುವುದಕ್ಕೆ ಸಹಾಯ ಮಾಡುತ್ತವೆ. ಆರೋಗ್ಯವನ್ನು ಉತ್ತೇಜಿಸುವ ಆಕ್ಯುಪಂಕ್ಚರ್ ಮತ್ತು ಸುಗಂಧಚಿಕಿತ್ಸೆಯಂತಹ ಇತರ ಚಿಕಿತ್ಸೆಗಳೂ ಕೂಡ ಸಹಾಯ ಮಾಡಬಹುದು. ಗರ್ಭನಿರೋಧಕ ಮಾತ್ರೆಯನ್ನು ತೆಗೆದುಕೊಳ್ಳುವ ಸಂದರ್ಭದಲ್ಲಿಯೇ ಸ್ತನದ ನೋವು ಆರಂಭವಾದಲ್ಲಿ, ಕಡಿಮೆ ಡೋಸಿನ ಮಾತ್ರೆ ತೆಗೆದುಕೊಳ್ಳುವುದು ಅಥವಾ ಬೇರೆ ಬ್ರಾಂಡಿನ ಮಾತ್ರೆ ತೆಗೆದುಕೊಳ್ಳುವುದು ಸಹಾಯ ಮಾಡಬಹುದು.  ಒಂದು ವೇಳೆ ನೋವು ಮುಂದುವರಿದಲ್ಲಿ, ಕಾಂಡೋಮ್‌ಗಳು ಅಥವಾ ಡಯಾಫ್ರಂನಂತಹ ಹಾರ್ಮೋನ್‌ದಲ್ಲದ ಗರ್ಭನಿರೋಧಕ ವಿಧಾನಗಳನ್ನು ಬಳಸಬಹುದು.</p>
<p >ಸ್ತನದ ನೋವನ್ನು ಚಿಕಿತ್ಸೆ ಮಾಡಲು ವ್ಯಾಪಕವಾಗಿ ಬಳಸುತ್ತಿದ್ದರೂ ಗ್ಯಾಮೊಲೆನಿಕ್ ಆ್ಯಸಿಡ್ ಬಳಕೆಯನ್ನು ಬೆಂಬಲಿಸುವ ಸ್ವಲ್ಪಮಟ್ಟಿನ ಪುರಾವೆ ಮಾತ್ರವೇ ಇರುತ್ತದೆ. ವಾಸ್ತವಿಕವಾಗಿ ಹೆಚ್ಚಿನ ಜನರಿಗೆ ಈ ಚಿಕಿತ್ಸೆಯು ಉಪಯುಕ್ತವಾಗಿ ಕಂಡುಬರುವುದಿಲ್ಲ.</p>
<font class="sub1">ಉರಿಯೂತ ನಿರೋಧಕ (ಆ್ಯಂಟಿ-ಇನ್‌ಫ್ಲೇಮೇಟರಿ ಔಷಧಗಳು) </font>
<p >ಇಬುಪ್ರೊಫೆನ್ ನಂತಹ ಸ್ಟಿರಾಯ್ಡ್ ಅಲ್ಲದ ಉರಿಯೂತ ತಡೆಯುವ ನೋವು ನಿವಾರಕಗಳು ಸ್ತನ ನೋವನ್ನು ತಗ್ಗಿಸಲು ಸಹಾಯ ಮಾಡಬಹುದು ಎಂದು ಸಂಶೋಧನೆಗಳಲ್ಲಿ ಕಂಡುಬಂದಿರುತ್ತದೆ. ಇವು ಪ್ರಭಾವಿತ ಜಾಗಕ್ಕೆ ಹಚ್ಚುವ ಕ್ರೀಮುಗಳು/ಜೆಲ್‌ಗಳ ರೂಪದಲ್ಲಿ ಹೆಚ್ಚು ಪರಿಣಾಮಕಾರಿಯಾಗಿರುತ್ತವೆ ಅಥವಾ ಅವನ್ನು ಟ್ಯಾಬ್ಲೆಟ್ ರೂಪದಲ್ಲಿ ತೆಗೆದುಕೊಳ್ಳಬಹುದು. ಆದರೆ ಈ ರೀತಿಯ ಪೇನ್ ಕಿಲ್ಲರ್ ಬಳಸುವ ಮೊದಲು ಸ್ತ್ರೀಯನ್ನು ತಜ್ಞವೈದ್ಯರು ತಪಾಸಣೆ ಮಾಡುವುದು ಅಗತ್ಯವಿದ್ದು ಸರಿಯಾದ ಡೋಸ್, ಕಾಲಾವಧಿ ಮತ್ತು ಎಲ್ಲ ಸಂಭಾವ್ಯ ಅಡ್ಡ ಪರಿಣಾಮಗಳ ಬಗ್ಗೆ ಸಲಹೆ ನೀಡಿರಬೇಕು.</p>
<font class="sub1">ಟ್ಯಾಮೊಕ್ಸಿಫೆನ್ </font>
<p >ನೋವು ತೀವ್ರವಾಗಿದ್ದರೆ ಮತ್ತು ಸುದೀರ್ಘವಾಗಿದ್ದರೆ ಮತ್ತು ಈಗಾಗಲೇ ಸೂಚಿಸಿದ ಯಾವುದೇ ಸಲಹೆಗಳೊಂದಿಗೆ ಸುಧಾರಣೆಯಾಗದೇ ಇದ್ದರೆ, ತಜ್ಞವೈದ್ಯರು, ಹಾರ್ಮೋನ್ ಔಷಧ ಆರಂಭಿಸುವುದಕ್ಕೆ ಬಯಸಬಹುದು.</p>
<p >ಈ ವರ್ಗದಲ್ಲಿನ ಔಷಧವಾಗಿರುವ ಟ್ಯಾಮೊಕ್ಸಿಫೆನ್ ಅನ್ನು ಕೆಲವೊಮ್ಮೆ ಸ್ತನದ ನೋವನ್ನು ಚಿಕಿತ್ಸೆ ಮಾಡಲು ಬಳಸಲಾಗುತ್ತದೆ, ಇದನ್ನು ಸಂಕ್ಷಿಪ್ತ ಸಮಯಾವಧಿಗೆ ಅರ್ಧ ಡೋಸಿನಷ್ಟು ತೆಗೆದುಕೊಳ್ಳಬೇಕಾಗುತ್ತದೆ. (ಈ ಔಷಧವನ್ನು ಸಾಮಾನ್ಯವಾಗಿ ಸ್ತನ ಕ್ಯಾನ್ಸರಿನ ಚಿಕಿತ್ಸೆಗೆ ಬಳಸುತ್ತಾರೆ.  ಇದು ಅನೇಕ ಅಡ್ಡ ಪರಿಣಾಮಗಳನ್ನು ಹೊಂದಿರಬಹುದು... ಹಾಗಾಗಿ ಅವುಗಳ ಪ್ರಯೋಜನಗಳು ಮತ್ತು ಸಂಭಾವ್ಯ ಅಡ್ಡ ಪರಿಣಾಮಗಳನ್ನು ವೈದ್ಯರ ಜೊತೆಯಲ್ಲಿ ಸಾಕಷ್ಟು ಚರ್ಚಿಸಿದ ನಂತರವೇ ಬಳಸುವುದಕ್ಕೆ ಸೂಕ್ತವಿರುತ್ತವೆ.   ಮತ್ತೊಮ್ಮೆ ಡೋಸ್ ಮತ್ತು ಕಾಲಾವಧಿಯ ಬಗ್ಗೆ ತಜ್ಞವೈದ್ಯರ ಸಲಹೆಯನ್ನು ಪಡೆದುಕೊಳ್ಳುವುದು ಅಗತ್ಯವಿರುತ್ತದೆ.</p>

</body>
</html>